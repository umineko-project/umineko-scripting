`Tatlıyı beklememize bile izin verilmeden odadan kovulduk.`
`Duyduğuma göre, ailelerimiz Büyükbabamızdan bir türlü cevap alamamışlar.`
`...Bunu söylemeli miyim emin değilim ama Büyükbabamın bir övgüyü hak ettiğini düşünüyorum.`
`Tuhaf mektubunun, kendisi hâlâ hayattayken mirası bölüşmek için yanıp tutuşan çocuklarında yarattığı şoktan oldukça memnun olmalıydı.`
`Ben de tüm bu karmaşa içinde aşağılık ailelerimizin hak ettiklerini bulduklarını düşündüm.`
`......Ama kendimi çok da iyi hissettiğimi söyleyemezdim.`
`{n}Kendimi miskin hissediyordum.`
`Büyükbabam tüm bu olup bitenlerle pek de ilgilenmemişti ama görünüşe göre mektupla ilgili hiçbir şeyi inkâr da etmemişti.`
`Büyükbabamın adı cadının mektubunda birkaç kez geçiyor.`
`Büyükbabam kendi isminin biri tarafından çalındığını bilseydi, kişiliğini göz önünde bulundurduğumuzda öfkeden deliye dönmesi kuvvetle muhtemeldi.`
`Ancak Büyükbabam mektubun içeriğini bilmesine rağmen, soğukkanlılıkla görmezden gelmişti.`
`Bu senaryoda, bunu sessiz bir evet olarak değerlendirebilir miydik?`
`Eva Teyze ve Babam mektubu kendi çıkarları doğrultusunda yorumlamaya çalışıyorlardı ve açgözlülükleri açıkça göze çarpıyordu.`
`Hepsi bu kadarla kalsa çok da sorun olmazdı ama yetişkinler daha sonra mektubu teslim alan Maria'ya yoğunlaşmaya başlamışlardı.`
` Mektubu ona kimin verdiğine dair sorularla onu sıkıştırmaya devam ettiler.`
`Maria mektubu {f:5:Beatrice}'den aldığını defalarca tekrarladı, ama böyle gizemli bir kişinin bu adadaki diğer insanların arasına karışmış olması mümkün değildi.`
`...Sonuçta, burası Ushiromiya ailesi dışında kimsenin yaşamadığı küçük bir ada.`
`Maria kendisine defalarca sorulmasına rağmen mektubu {f:5:Beatrice}'den aldığını söylemeye devam etti.`
`Yetişkinler Maria'nın kendilerini kandırmaya çalıştığını düşünmüş olacaklar ki geri adım atmadılar, ve Maria gözyaşlarına boğulana kadar onu sorgulamaya devam ettiler...`
`Maria rahat bırakıldığında, bitkin düşmüş bir halde hüngür hüngür ağlıyordu.`
`Ailelerimiz bize Maria'yı da yanımıza alarak konukevine gitmemizi söyledikten sonra yemek salonuna kapandılar,`
` ve gittikçe artan ses tonlarıyla miras konusunu tartışmaya başladılar.`
`Görünene göre, o esrarengiz mektup yüzünden Krauss Amca'nın bir sonraki Reis olma şansı sıfıra inmiş olabilirdi,`
` ve onu kabul etmeleri karşılığında Babam ve diğerleri Krauss Amca'dan yüklü miktarda para koparmaya çalışıyorlardı...gibi bir şey.`
`Tiksinti içinde olduğumuz için Jessica ve ben konukevine geçmekten mutluyduk.`
`Kafaları parayla ilgili düşüncelerle dolu o pislik yetişkinlerle aynı çatı altında olmak istemiyorduk.`
`George-aniki, ailelerimiz adına ricada bulunarak onları anlayışla karşılamamızı istediğini söyledi.`
`...Neden böyle düşündüğünü anlayabiliyordum.`
` Bu para konusu ne kadar iğrenç olursa olsun, gözlerinizi kapatsanız da geçmeyecekti.`
`Ama yine de, nasıl bu kadar açık bir şekilde para düşkünü şeytanlara dönüşebiliyorlardı...`
`Maria'nın ağlamaktan gözleri kurumuştu ve yorganın altında saklanıyordu.`
` Bir süredir hiç kıpırdamamıştı, yani muhtemelen uyuyordu...`
`".........Maria-chan'a...bu mektubu kim verdi acaba?"`
`"George nii-san.`
` Bu soruyu artık sormamalısın.`
` Maria {f:5:Beatrice}'den aldığını söylüyorsa, konuyu burada kapatamaz mıyız...?"`
`"Yani, Maria'yı daha da fazla ağlatmak istemeyiz."`
`......Böyle söylesek de,`
` biz bile kafa karışıklığımızı gideremedik.`
`"Şu anda bu adada sadece 18 kişi var.`
` Tüm bu yağmurun ortasında, kimliği belirsiz 19. bir kişinin Maria-chan'a o mektubu verdiği ve şimdi bir yerlerde saklandığı düşüncesi,`
` dürüst olmak gerekirse hiç gerçekçi gelmiyor."`
`"Muhtemelen...O portredeki elbiseyi Shannon ya da bir başkası giydi ve bunu Maria ile önceden ustaca planladı."`
`"...Ayrıca Maria'nın elbiseyi görür görmez, onun {f:5:Beatrice} olduğuna ikna olması için bu bile tek başına yeterli olabilirdi."`
`"Belki de mektubu ona kimin verdiği önemli değildir.`
` Önemli olan kimin gönderdiği."`
`"...Asıl mesele, Büyükbaba'nın cadının adını kullanarak bir kargaşaya neden olmak istemesi.`
` Cidden, o yaşlı bunak insanları kızdırmakta çok iyi."`
`Belki de işin aslı okültizmi seven Büyükbabamızın,`
` bunun Maria'nın, ya da bizim başımıza açacağı belalara hiç aldırış etmeden...`
`......mektubu kendisiyle aynı hobiyi paylaşan Maria'ya teslim etmek için dramatik bir yol seçerek kendince eğlenmesinden ibaretti.`
`"Cidden. Maria'nın saf kalbiyle oynamak...`
` Mektubu kimin verdiği önemli değil.`
` Maria {f:5:Beatrice}'den aldığını söylüyorsa, bu şekilde değerlendirelim."`
`"Katılıyorum.`
` Öyle yapalım.`
` Birçok çocuk için Noel Baba nasılsa, Maria-chan için de {f:5:Beatrice} öyle bir şey."`
`"İster var olmayan bir 19. kişi olsun, ister Noel Baba olsun,`
` var olduğunu kabul ettiğimiz sürece, en azından Maria'nın içinde "var" olacaktır.`
` ...Anlıyorum, bir çocuğun hayallerini korumak için ona yalan söylemek gerekir."`
`"............Hmm?`
` Ne oldu, Jessica?`
` Hâlâ kızgın mısın?"`
`Jessica sanki anlayamadığı bir şey varmış gibi eliyle çenesini tutuyordu.`
`Ona seslendiğimde kendine geldi.`
`"Aah, ......pardon.`
` Şey, ......aslında,`
` ......Maria'nın {f:5:Beatrice} ile gerçekten karşılaşmış olmasının mümkün olup olmadığını merak ediyordum."`
`"...Ne demek istiyorsun?`
` Bu adada 19. bir kişi olduğunu mu söylüyorsun?"`
`"Maria-chan'ın söylediklerini ciddiye alırsak, o zaman bu sonuca ulaşabiliriz."`
`"Hayır, demek istediğim o değil.`
` ......Bilmediğimiz birinin uzun zamandan beri bu adada yaşadığına dair hikayeden bahsediyorum."`
`"Yaşamak derken, nerede?"`
`"...Ormanın içinde."`
`Yetişkinler yemek salonunda toplanmış, {f:5:Beatrice}'in mektubuyla başlayan tartışmayı sürdürerek çok uzun zaman harcıyorlardı...`
`Krauss mektubun basit bir şaka olduğunu iddia etse de,`
` Kinzo'nun mektubu inkâr etmemesinin yeterli bir cevap olduğu iddiasına karşılık veremedi.`
`Kinzo'nun karakteri göz önüne alındığında, bir başkası tarafından kendi adıyla bir mektup yazıldığını bilseydi, öfkeden küplere binerdi.`
`Tüm kardeşler bunu bildiği için, Krauss'un kendi iddiasını geri çekmekten başka çaresi yoktu.`
`Mektubun içeriği özetlemeye bile gerek kalmayacak kadar basitti.`
`Cadının kitabesini çözen kişi reisliği ve mal varlığını alacaktı.`
`Bu durum, halefliği garantilediği düşünülen Krauss'a çok büyük bir darbe vurdu,`
` ve uzun zaman önce bu ihtimalden ümidini kesmiş olan diğerleri için de olabilecek en iyi haberdi.`
`Ancak, onları endişelendiren bazı noktalar da vardı.`
`"Kitabeyi çözen kişi" ifadesi, Ushiromiya ailesinin bir üyesiyle sınırlı değildi.`
`Tam manasıyla ele alındığında, kim olursa olsun, kökeni ne kadar şüpheli olursa olsun, Ushiromiya ailesinin başına geçebilirdi.`
`Ayrıca bu, Ushiromiya ailesinin tüm mal varlığının bilinmeyen bir kişi tarafından çalınma ihtimalinin olduğu anlamına geliyordu.`
`Bu açıdan bakıldığında, Krauss dışındaki kardeşler de dahil olmak üzere hiç kimse için gardını düşürebileceği bir durum söz konusu değildi.`
`Bu mektup Kinzo tarafından gönderilen ve kendilerine {f:5:Beatrice} adını veren bir casustan mı gelmişti?`
` ...Yoksa bu, Ushiromiya ailesinin servetini çalmaya çalışan bilinmeyen bir kişinin planı mıydı?`
` Hâlâ gerçeği bilmiyorlardı.`
`...Ama kesin olarak söyleyebilecekleri bir şey vardı.`
`Maria bu sorunlu mektubu...`
`bugün,`
` bu adada almıştı.`
`Başka bir deyişle, o mektupla ilgili bir şeyler planlayan biri bugün bu adadaydı.`
`......Bunu ayarlayan kişi Kinzo muydu, dört kardeşten biri miydi,`
` yoksa bilinmeyen biri miydi?`
`Birbirlerinden ne kadar şüphelenseler de, bir sonuca varamıyorlardı.`
`Birbirleriyle atışmaktan yorulduktan sonra,`
` nihayet birbirlerinden şüphe etmenin sadece zaman kaybı olduğuna dair son derece açık bir sonuca vardılar...`
`"......Hiçbir ilerleme kaydedemedik.`
` Sadece zaman kaybediyoruz."`
`"Aynen.`
` Artık bunu fark ettiğine göre, daha çok zaman kaybetmemize gerek kalmayacak."`
`"Mektubu gönderenin Babam olduğu kesin değil.`
` Kocam yalnızca konuşmayı becerememenden dolayı sinirleniyor."`
`"Konuşmayı beceremeyen hangimiz?`
` Ne zaman bir şey söylesem bana bağırıp duruyorsun.`
` Böyle utanç verici bir tutumun Ushiromiya ailesinin bir üyesine yakıştığını gerçekten düşünüyor musun?"`
`"Yeter, Eva.`
` Natsuhi-san, sen de.`
` Bu konu şimdilik kapandı."`
`"Ş-Şimdilik sakinleşelim mi?`
` Hadi biraz soğuk içecek getirtelim."`
`"Kulağa hoş geliyor.`
` Kafamızı sakinleştirmemiz daha akıllıca olur.`
` Bebeğim, sen de sigara içmek istemez misin?"`
`"...Aneki kötü bir ruh halinde gibi görünüyor.`
` O yüzden bu sefer pas geçeceğim.`
` Ama soğuk içecekler konusunda katılıyorum.`
` Rosa, birine su getirmesini söyle.`
` Koca bir sürahi."`
`"Peki..."`
`Rosa odanın köşesinde duran dahili telefona yöneldi ve hizmetkâr odasını aradı.`
` Ardından Rudolf'un kendisine söylediklerini karşı taraftaki kişiye iletti.`
`Kısa süre öncesine kadar yaşanan şiddetli tartışmalar sanki hiç olmamış gibi ortadan kaybolmuştu.`
`{n}Bu sessizlik Gohda masayı hazırlamayı bitirip odadan ayrılana kadar devam etti...`
`".........İhtiyaç duyduğunuz başka bir şey var mı?"`
`"Yok.`
` Lütfen bizi yalnız bırak."`
`"Pekâlâ.`
` ...O zaman izninizle.`
` Bir şeye ihtiyacınız olursa, dilediğiniz zaman seslenebilirsiniz."`
`Gohda'nın ayak seslerinin uzaklaşıp kaybolmasını bekledikten sonra herkes aynı anda derin bir nefes alarak gerginliği azalttı.`
`"...Gerçekten de çok yağmur yağıyor.`
` 19. kişi olan cadımız acaba şu anda gül bahçesindeki çardağa sığınmış olabilir mi?"`
`"...Kim bilir.`
` ......Yağmurdan korunabilirdi ama hava da oldukça soğuk."`
`".........Esrarengiz bir 19. ziyaretçi.`
` Kulağa oldukça ilginç geliyor, tıpkı bir gizem romanı gibi.`
` Normalde, bu tür bir hikayede, bu kişinin var olmadığına ve 18'imizden birinin numara yapıyor olduğuna dair güçlü bir ihtimal vardır."`
`"...Ben Genji ve diğerlerinden şüpheleniyorum.`
` Tek Kanatlı Kartal'ı olan tüm hizmetkârları görevden almak için bulabileceğimiz her türlü bahaneyi aramalıydık."`
`"Hadi ama, böyle söyleme.`
` Uzun yıllar boyunca verdikleri hizmetler için minnettar olmalıyız.`
` ...Elbette, gardımızı indiremeyiz."`
`"O hâlde, bu işin arkasında Babam olsun ya da olmasın,`
` o mektubu Maria-chan'a veren kişinin bir hizmetkâr olduğu konusunda hemfikir miyiz?"`
`"Evet.`
` Sonuçta, akşam yemeğine kadar hepimiz büyük bir mutluluk içerisinde "arkadaşça" takılmıyor muyduk?`
` Hepimizin mazereti var.`
` Maria'ya o mektubu ancak bir hizmetkâr vermiş olabilir."`
`"...Ama tüm hizmetkârlar...`
`yatak hazırlıklarıyla çok meşgul olduklarını, gül bahçesindeki Maria'ya gidebilecekleri boş zamanları olmadığını söylediler...`
` ....................."`
`"Hey hey, ne demeye çalışıyorsun?`
` Yoksa ormanın cadısı {f:5:Beatrice}-sama'nın gerçekten ortaya çıkıp Maria-chan'a o mektubu verdiğini mi söylemeye çalışıyorsun?"`
`"Ahahaha.`
` Rosa, eskiden o kadar çok inanırdın ki bu seni gerçekten korkuturdu, değil mi?`
` Yoksa bu yaşta hâlâ inandığını falan mı söylüyorsun?`
` Ormanın cadısı, ha."`
`......Eğer gerçekten var olsaydı, ortaya çıkmasını çok isterdim.`
`{n}Ama ne kadar dilersem dileyeyim, bir kez bile karşıma çıkmadı.`
` Beni yaşadığım bunalımdan kurtarmadı...`
`"T-Tabii ki hayır...`
` Ben sadece 18'imiz de vermediğimizi söylediğimize göre, gerçekten 19. bir kişi olabilir diye düşündüm..."`
`"Böyle bir şey olamaz. Her şeyden önce, o tekneyle gelenler sadece bizdik.`
` Bizimle birlikte gelen gizemli bir yabancı görmedik.`
` Bu çetin denizi yüzerek geçmiş olabileceğini düşünmüyorsun, değil mi?`
` Bunu gerçekten hayal edemiyorum.`
` Wahahahahahaha."`
`"......Mantıken bu doğru.`
` Bu izole adada gizlenmiş ve davetsiz bir misafirin olduğunu hayal etmek zor...`
` ...Ancak,`
` .........görünen o ki bazılarımız hâlâ bu olasılığı tamamen göz ardı edemiyor, öyle değil mi?"`
`Hideyoshi 19. kişinin olamayacağını söyleyerek gülüp geçmişti,`
` ancak Kyrie dört kardeş arasındaki bu hassas atmosferi duyarlı bir şekilde algılamıştı.`
`Sadece mantık çerçevesinde bakıldığında bile, bu küçük, izole adada davetsiz bir misafirin olması mümkün değildi.`
`Buraya nasıl gelmiş olabilirdi, nereden gelmiş olabilirdi ve nerede saklanıyor olabilirdi?`
`{n}Ve kendi adıyla bir mektup göndermiş olmasına rağmen neden açık bir şekilde ortaya çıkmadı?`
` ...Bunların hiçbiri açıklanamıyordu.`
`Ancak dört kardeşten hiçbirinin Hideyoshi'nin gülüşüne eşlik etmediği göz önüne alındığında,`
` kalplerinde 19. kişi olasılığını tamamen inkâr edemiyor gibi görünüyorlardı...`
`"Kyrie-san.`
` Şunu açıkça belirtmek isterim: Cadı efsanesiyle ilgili o peri masalına uzaktan yakından inanmıyoruz."`
`"......Babamı aşağılayacak başka bir konu, değil mi?`
` Bundan bahsetmek bile ona karşı bir ihanettir."`
`"*giggle*giggle*.`
` Evet, öyle.`
` ......Ama, bahsettiğimiz kişi Babam.`
` Bu mümkün olabilir......anlarsınız ya...?"`
`"...............Ben, ...ben hiçbir şey bilmiyorum......"`
`"Ne yani, ne?`
` Neden herkes bu kadar kasvetlendi...?`
` Neyden bahsediyorsunuz?"`
`"...Cadı efsanesinin...bir şaka değil de, ...gerçek olduğunu mu söylüyorsunuz?`
` Bu çok saçma!"`
`"Hahahaha.`
` Elbette kimse süpürgeye binip gökyüzünde uçan bir cadıya inanmıyor.`
` ......Ama, portredeki şu kadın,`
` ...{f:5:Beatrice}, bu adada gerçekten var olmuş olabilir."`
`".........Hideyoshi-san,`
` bir cadıdan ziyade daha basit bir şeyden bahsediyoruz gibi görünüyor.`
` ...Bakalım doğru anlamış mıyım."`
`"Hepiniz Babamın bu adada bir yerlerde gizlice yaşayan {f:5:Beatrice} adında bir metresi olduğundan şüpheleniyorsunuz.`
` ......Böyle bir şey mi?"`
`"Babam kurallara sıkı sıkıya bağlı kalma konusunda her zaman örnek bir insan olmuştur!`
` Bu adada böylesine pis bir şey yapabileceği kesinlikle düşünülemez...!"`
`Natsuhi hemen ona çıkıştı ama kocası Krauss da dahil olmak üzere dört kardeşin bu şekilde düşünmediği anlaşılıyordu.`
`...Aksine, Kinzo'nun tam da böyle bir işe kalkışacak türden biri olduğunu düşündükleri anlaşılıyordu.`
`Kinzo'yu büyüsü altına alan bir metresin varlığı...`
`Kinzo'nun bu adadaki malikaneyi inşa ettiği ilk günden beri kulaktan kulağa dolanıyordu......`
`"......Özür dilerim Natsuhi-san, Babama ne kadar saygı duyduğunu biliyorum ama bu söylenti uzun zamandır ortalıkta dolaşıyor.`
` Babam Rokkenjima'daki tüm binaları bizzat kendisi inşa ettirdi."`
`"...Başından beri bu malikanenin sadece Babamın bildiği bazı gizli numaraları veya gizli odaları olabileceğinden şüpheleniliyordu,`
` ve ayrıca bu adada bir yerlerde saklı, hiçbirimizin bilmediği gizli bir malikanenin olabileceği de hep konuşuluyordu."`
`"Evet, öyle.`
` Bu ada haritada küçük görünüyor olabilir, ...ama sadece Ushiromiya ailesinin yaşaması için oldukça büyük."`
`"......Bu yüzden insanlar, metresinin içinde yaşayabileceği medeni olmayan ormanda bir yerde gizli bir malikane inşa edip etmediğini merak ettiler.`
` Bu oldukça geniş çaplı bir hikaye."`
`"İlk başlarda, bu malikanenin içinde bir yerlerde olabileceğini düşünüyorduk.`
` ......Bu portredeki cadının gizlice saklandığı, muhteşem bir gizli odası olan, gizli bir bodrum olabilir diye."`
`"...Babamın çalışma odasındaki o karmaşık otomatik kilidi gördükten sonra bunu hayal etmek çok da zor olmaz, değil mi?"`
`"......Gerçekten de Babam, yüklü miktarda altını gizli bir yerde sakladığı ve gizli bir mekanizma tarafından korunduğu söylentisini yaydı.`
` Bu malikanenin içinde henüz hiçbirimizin bilmediği gizli bir oda olduğunu öğrenmek beni şaşırtmaz."`
`"Annem hayattayken, Babam etrafta olmadığında sık sık tüm malikaneyi dolaşıp onu arardı.`
` ......Rudolf'un az önce söylediklerinden Annem de şüpheleniyordu.`
` Bir yerlerde gizli bir kapının ya da merdivenin olduğuna ve sarı saçlı metresinin de onun arkasında saklandığına inanıyordu."`
`İnanması zor ama başka ülkelerde, insanların birilerini gizli bir tavan arasında yaşatarak onlarca yıl boyunca eşlerini aldattıklarına dair bazı gerçek örnekler var.`
`Ve üstelik böylesine abartılı bir malikaneye sahip olan Kinzo'dan bahsediyorduk.`
`{n}......Gizli odaların varlığından şüphelenmek için sonsuz olasılık vardı...`
`"Rokkenjima cadısının efsanesi,`
` ...bildiğim kadarıyla, çocukları korkutarak vahşi ormana girmelerini önlemek için uydurulmuş bir masaldan ibaretti..`
` ...Ama kulağa hikayenin biraz daha fazlası varmış gibi gelmeye başladı."`
`"Evet, öyle denebilir.`
` Bildiğiniz gibi, burası Ushiromiya malikanesinden başka hiçbir şeyin olmadığı ıssız bir ada."`
`"Rosa ve ben küçükken, fırtınalı gecelerde ormandan duyduğumuz ağaç hışırtılarından çok korkardık.`
` O ağaçların arasından tuhaf bir şeyin bize bakıyor olabileceği gibi çılgınca bir düşünceye kapılırdık.`
` Her veledin böyle bir şey düşünmesi gayet doğaldır."`
`"...Ama...Rosa ve benim bu tarz şeyler söylediğimizi duyan bazı insanlar bunu bir çocuğun uydurması olarak geçiştirmekten pek hoşnut olmadılar.`
` Öyle değil mi, Aneki?"`
`".........Evet.`
` Ben ve Nii-san, tesadüfen bu adada gizlice yaşayan Babamın metresini kimsenin olmadığı bir zamanda yürüyüşe çıkarken yakalayabileceğimizi düşündük.`
` Tabii ki, annem de düşündü."`
`"...Yaşlı hizmetkârlar arasında da, portredeki cadının gece yarısı malikânede nasıl dolaştığına dair o hayalet hikâyesini sık sık duyardınız.`
` Dışarıdan, bunu sadece bir hayalet hikayesi olarak düşünerek gülüp geçmiştim, ama içten içe bunun gizli bir metresin varlığına işaret ettiğinden şüpheleniyordum."`
`"Bu durumda, .........bu adada 19. bir kişinin varlığının...`
`tamamen saçmalık olamayacağını mı söylüyorsunuz?`
` ...Aslında buralarda bir yerde olabilir mi......?"`
`".........Bu, Rudolf-san'ın her zaman bahsettiği "Şeytan'ın İspatı" durumuna benziyor."`
`"...19. kişinin var olduğunu kanıtlamak mümkün olabilir, ancak 19. kişinin var olmadığını kanıtlamak imkansızdır.`
` ......Bu tartışmaya, {f:5:Beatrice} adında bir kişinin bu adada bir yerlerde saklandığını varsayarak mı devam etmeliyiz......?"`
`"Kriz yönetiminde ilk adım olarak bu doğru yoldur.`
` ...Var olmasının mümkün olmadığını düşünmektense, var olabileceğini söylemek muhtemelen çok daha akıllıca olacaktır."`
`"A-...Anlıyorum.`
` Üzgünüm, biraz dikkatsiz davrandım...`
` Rosa-san, az önce güldüğüm için özür dilerim..."`
`"Huh, ...ah, ......benim için sorun değil."`
`Hideyoshi, kendisini bir şirketin başkanı olarak tanımlamasına rağmen tehlikenin yeterince farkında olmadığı için derinden özür diledi.`
`Sessizlik yeniden çöktü.`
`Bir 19. kişinin varlığına hazırlanarak,`
` bilinmeyen bir kişinin bu adada saklı olduğunu kabul ediyorlardı.`
`Ve bu kişi onlar için kötü bir şey planlamış olabileceğinden,`
` bunun doğal olarak belli bir rahatsızlık duygusuyla birlikte gelmesi çok doğaldı...`
`"......Babam geçmişte bazen nereye gittiğini kimseye söylemeden aniden ortadan kaybolurdu.`
` Ne de olsa, sessizliği seven bir insandı.`
` Kasıtlı olarak kimseye nereye gittiğini söylemedikten sonra kendini bir arşive kapatması sıra dışı bir şey değildi."`
`"......Ancak, cadı teorisi metresiyle ilgili teoriye dönüşmeye başladıktan sonra, sonuç olarak gizlice onu görmeye gidip geldiği dedikodusu yayıldı."`
`"Annem son yıllarında tamamen paranoyak olmuştu.`
` Bazen aniden yaygara koparır ve hizmetkârlardan acil bir durum olduğunu söyleyerek hemen Babamı aramalarını isterdi."`
`"......Evet, bu bazen oluyordu.`
` Annem ilerleyen yaşlarında hep böyle şeyler yapmaya başlamıştı ve o korkutucu atmosfer hala ortadan kalkmış değil.`
` ...Artık kesin olarak söyleyebilirim.`
` Acınacak bir haldeydi."`
`"Peki o zaman, ...evde yapılan geniş çaplı aramaların sonuçları ne oldu?`
` Bir şey buldular mı?"`
`"Hayır.`
` Gizli odaları bir kenara bırak, tek bir kez bile Babamı bulamadılar.`
` Ve her seferinde, uzun zaman geçtikten sonra, aniden bir yerlerde ortaya çıkıyordu.`
` Sonra da bir arşivde kestirdiğini ya da rüzgârın onu sahilde yürüyüşe çağırdığını söylerdi."`
`"...Ama orası her zaman hizmetkârların çoktan baktığı bir yer olurdu.`
` ......Babamın nereye gittiğini hiç öğrenemedik."`
`"O zamanlar Babam okültizme olan hayranlığıyla çoktan ünlenmişti,`
` bu yüzden bazı hizmetkârlar olayı abartarak onun kelebeklere dönüşüp gül bahçesinin etrafında dolaşmış olabileceğini söylüyorlardı."`
`"Kısacası, Babam sık sık ortadan kayboluyordu ve kimse nereye gittiğini bilmiyordu."`
`"Evet.`
` Malikanenin içinde ne kadar ararsak arayalım onu bulamadığımız için, Babamın malikanenin dışında bir yere gitmiş olabileceği düşüncesi de giderek güçlendi.`
` Ama malikânenin dışındaki alanda bahsedilecek pek bir şey yok.`
` ......Bu da geriye sadece geniş bir orman bırakıyor."`
`"Ve bunu ormandaki cadı efsanesiyle birleştirirseniz, şöyle bir teori elde edersiniz:`
` Babam aslında ormanın içinde bir yerlerde,`
` içinde {f:5:Beatrice} adında bir metresin yaşadığı gizli bir malikane inşa etmişti ve ara sıra onu görmeye giderdi."`
`"...O zamanlar ben de gençtim.`
` Bir noktada, Babamı aldatırken yakalamaya niyetlendim ve dışarı çıktığında onu takip etmeye çalıştım."`
`"...Tabii ki, başarısız oldum.`
` Babam ne zaman dışarı çıksa, tuhaf bir şekilde gözden uzak durmaya çalışır ve izlenmediğine dair son derece temkinli davranırdı.`
` Çok garip bir raddedeydi."`
`"Ama bu gerçekten emin olmamı sağladı.`
` Aile üyelerinin bilmediği bir sebepten dolayı dışarı çıkıyor olmalıydı."`
`"Bu da metresiyle buluşmak olabilir.`
` Muhtemelen görünmemeye çalışıyordu."`
`Hideyoshi'nin sanki bu çok açıkmış gibi başını sallayıp "evet, evet" dediğini gören Eva'nın suratı biraz asıldı.`
`"...Yani, her neyse.`
` Bu ada, Batı takıntısı olan Babamın tüm hayallerini çizebildiği bir karalama defteri gibiydi.`
` ......Bu adayla ilgili her şey tam da Babamın istediği gibiydi.`
` Metresinin yaşaması için gizli bir malikane olması hiç de garip olmazdı..."`
`Eva'nın sözleri tüm kardeşlerin düşüncelerini yansıtıyordu.`
`Bir süre için oda tekrar sessizliğe gömüldü ve herkes rüzgârın ve yağmurun sesini dinledi...`
`......Bu adada gizli bir malikane var mıydı ve Kinzo'nun metresi çok, çok uzun zamandır orada saklanarak mı yaşıyordu......?`
`Her biri fazla şüpheci davrandıklarını düşünmüş ve uzun süre boyunca bunu dillendirmekten kaçınmışlardı, ama...`
`......bu herkesin paylaştığı ortak bir görüştü.`
`Tüm bu süre boyunca gözleri kapalı bir şekilde onları dinleyen Kyrie, kimseye bir şey söylemedi.`
`"...Babamın metresi hakkındaki bu söylenti ne zamandır ortalıkta dolaşıyor?"`
`"Biz bu adaya taşındıktan hemen sonra, yani yaklaşık otuz yıl önceden beri."`
`"Bir düşünün, biz buraya geldikten sonra gizli bir malikane inşa ettirmesi imkansız olurdu.`
` İnsanların ve malzemelerin girip çıkması gerekirdi.`
` Kısa sürede anlardık."`
`"Yani, eğer böyle bir şey varsa, bunun biz buraya taşınmadan önce gerçekleşmiş olması gerek.`
` ...Muhtemelen biz hala Odawara'da yaşarken bu malikane ile birlikte inşa edilmiş olabilir."`
`"Muhtemelen en başından beri ailesi ve metresiyle ikili bir hayat kurmayı planladığını varsaymak yanlış olmaz.`
` Ve metresiyle olan ilişkisi muhtemelen Odawara'da yaşadığımız günlere kadar uzanıyordu."`
`"Muhtemelen.`
` Eğer Babamın dediği gibi, Ushiromiya ailesini yeniden ayağa kaldıran parayı elde etmek için kullandığı büyük miktardaki altının kaynağı o ise,`
` muhtemelen en azından Odawara'dan beri yakın bir ilişkileri olduğu sonucuna varabiliriz."`
`"......Ona büyük miktarda altın ödünç verecek kadar güvene dayalı bir ilişki.`
` Bu ilişkinin ne kadar eski olduğunu hayal bile edemiyorum."`
`".........Büyük olasılıkla Babama iş hayatında başarıya ulaşması için paha biçilmez tavsiyeler vermiştir.`
` Bunun için duyduğu minnettarlık duygusuyla, bunu sanki bu kişi ona altın vermiş gibi betimlediğini düşünmek doğaldır."`
`"Bu şekilde düşünürseniz, bundan sonra yakın bir ilişkileri olacağı açıktır.`
` Bir metresle yaşanan ahlaksız bir ilişkiden ziyade, muhtemelen Ushiromiya ailesini krizden kurtaran kişiye duyulan bir minnettarlık ilişkisiydi."`
`"......Natsuhi-san'ın söylediklerinde doğruluk payı olup olmadığını bilemiyorum.`
` Ancak, bu durumda bile, gizli bir malikane inşa etmek ve onun içinde yaşamasını sağlamak biraz fazla ileri gitmek değil mi?`
` Bu, minnettarlığın ötesinde bazı duyguların devrede olduğu anlamına gelmez mi?"`
`"Yani, bunların hepsi bir spekülasyon.`
` ......İşin aslı, hiç kimse o gizli malikaneyi bulamadı."`
`"...Aniki, bu adayı bir tatil köyüne dönüştürmeyi planlıyorsun, değil mi?`
` Bu süreçte belki tesadüfen bulursun, kim bilir?`
` Belki orada beklenmedik bir şekilde altını bile bulabilirsin."`
`"...Hahahaha.`
` Rokkenjima'nın Hazine Adası olduğunu falan mı düşünüyorsun?"`
`"Salağa yatma.`
` ...Her ne kadar bir tatil köyü açacağını söylesen de, bunun tüm adada yapılacak kapsamlı bir araştırma için sadece bir kılıf olduğunu biliyoruz, tamam mı?`
` Daha önce konuştuğumuz tüm o sorun ve karmaşaya bakılırsa, henüz pek başarılı olamamışsın, değil mi?"`
`"Neyden bahsettiğinizi bilmiyorum, ama yanlış anladınız.`
` Bu adayı araştırmanın, onu bir tatil köyüne dönüştürmenin ilk adımı olması son derece doğal değil mi?"`
`Krauss salağa yatmaya çalışsa da, onu çok iyi tanıyan kardeşleri için her şey apaçık ortadaydı.`
`...Krauss gizli bir malikanenin varlığından kesinlikle emindi.`
`Ve bir tatil köyü açma bahanesiyle adayı detaylı bir şekilde araştırıyor, saklı altının yerine dair bir ipucu arıyordu.`
`Bu inancın sadece onun fazla düşünmesinden mi kaynaklandığını yoksa fiziksel bir kanıta mı dayandığını bilemiyorlardı.`
`......Ancak, eğer Krauss tüm kurnazlığına rağmen bundan eminse,`
` bu diğer kardeşlerin de emin olması için yeterli bir kanıttı...`
`"......Ormanda yaşayan bir cadı hakkındaki hikâye peri masallarından fırlamış gibi,`
` ama ormanın ortasında kimsenin bilmediği bir malikanede gizlice yaşayan sarı saçlı bir kızla ilgili bir hikâye de...pek iyi sayılmaz."`
`"Kesinlikle.`
` Kendi başına ele alındığında, kulağa bir tür çocuk hikayesi gibi geliyor.`
` Rosa, böyle şeyleri seviyorsun, değil mi?"`
`"......Huh, ......ş-...şey, evet..."`
`"Malikane bu adada inşa edildiğinde, Babam zenginliğinin doruğundaydı.`
` Parasıyla muhtemelen her şeyi elde edebilir, hayallerini gerçeğe dönüştürebilirdi.`
` ...Ormanın içinde bir cadının sessizce beklediği bir malikane...`
` ......Babamın seveceği türden bir duruma benziyor."`
`"......Değil mi?`
` Okültten bir şey ya da bir peri masalı gibi.`
` ...Babamın hoşuna giderdi gibi geliyor."`
`Ushiromiya ailesinin otuz yıldır yaşadığı bu adada,`
` kimsenin bilmediği gizli bir malikane sessizce inşa edilmişti ve içinde sadece portresiyle tanınan bir cadı yaşıyordu...`
`Kinzo'nun tüm tuhaf alışkanlıkları ve muazzam serveti düşünüldüğünde...`
`bu inanılması zor hikaye bile tamamen hayal ürünü olmayabilirdi...`
`"......Babamın böyle bir hayali gerçekleştirmek için gizli bir malikane inşa ettirmesi imkânsız olmayabilirdi."`
`"......Ancak, gerçekçi olalım.`
` Acaba sevdiği kadını on yıllar boyunca o gizli malikânede herhangi bir sıkıntı yaşamadan saklayabilmesi mümkün olabilir miydi...?"`
`"......Yani,`
` eğer aşk varsa, mümkün olabilirdi, değil mi?"`
`"Sevdiği kadının sağlıklı bir şekilde yaşaması için gereken koşulları düşünün.`
` ......Ve Babam bunu nasıl yapardı...`
` Örneğin, küçük ölçekli olsa bile, özenli ve hoş bir konut olması gerekirdi."`
`"Ve, idame açısından da gerekecek şeyler:`
` Elektrik,`
` gaz,`
` temiz su.`
` Muhtemelen ona yardım edecek birkaç kişi de.`
` Yemek ihtiyacını karşılamak bile oldukça zor olurdu."`
`"Giysiler ve makyaj, günlük ihtiyaçlar.`
` ...Bir kadının ihtiyaçları basit değildir.`
` ......Tüm bunları aileden herhangi biri ya da hizmetkârlar fark etmeden sürdürmek mümkün olabilir mi?"`
`"............Bu şekilde söyleyince, teorimizin zayıf bir noktası gibi görünüyor.`
` ...Ancak bu, Babamın yine de bunu başarabileceği hissinden kurtulmam için yeterli değil.`
` ...Ne da olsa, Babamdan bahsediyoruz."`
`"Doğru.`
` ...Babamdan bahsediyoruz."`
`"Babam başarmak istediği bir şey olduğunda, ne olursa olsun başarırdı.`
` ...Normal bir insan için zor olacağını ve bu nedenle imkansız olduğunu söylemek...Babam söz konusu olduğunda geçerli değildir."`
`"Evet.`
` Babamı asla hafife almamalısın.`
` ......Babamın deliliği normal insanlar tarafından anlaşılamaz."`
`Bunu {i:Ushiromiya Kinzo}'nun yapması beni şaşırtmazdı.`
`...Bu kelime onun ismine eşlik edebildiği sürece, ne kadar absürt olursa olsun, her hikayenin hatırı sayılır bir inandırıcılığı vardı.`
`Ancak bu durum Kyrie'nin söylediklerinin önemini sarsmıyordu.`
`Bu, karton bir kutuda gizlice bir kedi yavrusu yetiştirmekten ve bunu ailenizden saklamaktan farklıydı.`
`Otuz yıl boyunca bir kişiye gizlice bakmak inanılmaz ölçüde büyük bir görev olurdu...`
`"......Babamın altın efsanesi Rokkenjima'yı eline geçirmeden önce başlamıştı.`
` Bu da onun ve metresinin otuz yıl öncesine dayandığı anlamına gelir."`
`"Bu onu kaç yaşında yapar?`
` En kötü ihtimalle bizim yaşımızda ya da daha büyük olabilir, değil mi?"`
`"...O yaşa geldiğinde, vücut çökmeye başlar.`
` Malikanenin nasıl olduğu umurumda değil, insanların gözlerinin ulaşamayacağı bir yerde, neredeyse ev hapsindeymiş gibi yaşamaya hoş diyemem..."`
`"Bu doğru.`
` ...Eğer Babamın bize {f:5:Beatrice} hakkında söyledikleri doğruysa, bu ilişki otuz yıldan fazla bir süredir devam ediyor demektir."`
`"......O zamanlar çekici genç bir kadın olabilir, ancak şimdi bizim gibi yaşlı bir çuval olduğunu düşünmek muhtemelen yerinde olur.`
` Mektubun içeriğine bakınca, bunu kolayca tahmin edebiliyorum."`
`"Bunu sen mi diyorsun?`
` *cackle*cackle*."`
`Krauss kendi eksikliklerini görmezden gelircesine güldü.`
`Elbette Eva alınmıştı ama karşılık vermedi.`
`"Kes şunu, Aniki.`
` ......Yani tahmin ettiğimiz her şey doğruysa, göğsünü gururla kabartıp Babamın miras sorununa dahil olmak istemesi gerekir."`
`"Ne de olsa, ...Annemden farklı olarak, bu aşkın karşılıklı olma ihtimali yüksek.`
` Onun metresi olduğunun farkında olabilirdi, ama aynı zamanda gerçek karısı olmaktan da bir tür gurur duyuyordu."`
`".........Bu Anneme bir hakarettir."`
`"Evet, özür dilerim.`
` ...Ancak herkes bunun büyük akrabaları tarafından kararlaştırılan siyasi bir evlilik olduğunu biliyor.`
` ...Bu nedenle, Babamın bir metresi olmasının garip olmayacağından emin olabiliriz."`
`Büyük Kanto Depremi'nden sonra aile battı ve Kinzo kendi isteği dışında Ushiromiya ailesinin başına getirildi.`
`Ancak, başlangıçta, ipleri ellerinde tutarken ona bir kukla gibi davranan büyük akrabalarının güçlü etkisi altındaydı.`
`Hiçbir şeye kendi başına karar vermesine izin verilmiyordu, evleneceği kişiye bile...`
`......Ve o mutsuz günlerinde Altın Cadı {f:5:Beatrice} ile tanışmasıyla,`
` Kinzo'nun Altın Efsanesi hızla dramatik bir hale büründü.`
`Başka bir deyişle,`
` ...bu...`
` Kinzo'nun gerçekten aşık olduğu bir kadınla tanıştığı anlamına gelebilir.`
`Eğer o da Kinzo'nun tüm hikayesini biliyorsa,`
` evli olmasalar bile, kalbinin derinliklerinde kendisini onun gerçek eşi olarak görmesi garip olmazdı.`
`...Ve şimdi, gerçek eşi olarak kayıtlı olan kişi çoktan ölmüştü...`
`"...Bu durumda, sadece malvarlığı üzerindeki haklara değil, aynı zamanda reislik konusundaki mücadeleye de tamamen müdahale etme niyetinde olabilir."`
`".........Anlıyorum.`
` Bu mektubun amacını anlamaya başlıyorum.`
` Reislik, kitabenin bilmecesini çözen kişiye verilecek.`
` Demek bu anlama geliyor."`
`"Bu metres Ushiromiya ailesi içinde bir mevki elde etse bile, Babamın doğrudan akrabası olmadığı için çocuklardan bile daha aşağı seviyede olacaktır.`
` ...Başka bir deyişle, rütbe olarak Rosa'nın hemen altında yer alırdı.`
` Bu, reislik savaşına katılmak için iyi bir pozisyon değil."`
`"Demek öyle.`
` ...Eğer birisi cadının bilmecesini çözebilirse, rütbesi ne olursa olsun reisliği alacak.`
` Yani, {f:5:Beatrice}'in hiçbir şansı olmadığı için elde edebileceği en avantajlı durum budur."`
`Ushiromiya ailesinin yeniden canlanması {f:5:Beatrice}'in bahşettiği altın sayesinde mümkün olmuştu.`
` Başka bir deyişle, itibar ona aitti.`
`O serveti Kinzo'yla birlikte inşa etmişti, bu yüzden mirası devralması gereken kişinin kendisi olduğunu düşünmesi doğaldı...`
` Kinzo'nun hiç sevmediği karısının çocuklarına tek bir kuruş bile vermeyi düşünmekten hoşlanmaması da doğaldı.`
`"N-Ne kadar küstahça...!`
` Bu metres gerçekten var olsa bile, reisin mirası üzerindeki hakları için mücadele etmesi haddini çok aşan bir hareket olurdu!`
` Kendi konumunu ne kadar göz ardı ediyor...!"`
`Natsuhi kıpkırmızı olmuştu, yumruğu titriyordu.`
`...Ushiromiya nüfusuna girmesinin ardında da karmaşık koşullar vardı.`
`{n}Bunu bilenler, Kinzo'nun ölen karısı uğruna neden bu kadar kızgın olduğunu az çok anladılar.`
`"...Onun bu çirkin hareketi sayesinde artık hepimizin eşit şansı var, değil mi?"`
`"Ve ayrıca, Babam bu çirkin eylemi sessizce onayladı.`
` ......Ushiromiya ailesinin başına geçecek kişi onun metresi {f:5:Beatrice} mi olacak, yoksa sevmediği ama onun kanını taşıyan bizden biri mi?`
` Belki de kimin buna layık olduğunu görmek için bizi test etmek istiyordur."`
`Eva kurnazca kıkırdarken, Krauss omuzlarını silkti ve başka tarafa baktı.`
`"......Ancak, bu durumu gündeme getiren karşı taraf olduğuna göre,`
` bunun karşı tarafın ciddi bir avantaja sahip olduğu anlamına gelip gelmediğini merak ediyorum."`
`"B-Bu da iyi bir nokta.`
` ...İlk olarak, eğer {f:5:Beatrice} bu mektubu kelimesi kelimesine kastettiyse, o zaman Babamın simyacısıdır.`
` Diğer bir deyişle, altınlarının yöneticisi.`
` Altının nerede saklı olduğunu bilmesi hiç de garip olmazdı, değil mi?!"`
`"Bu ne kötü bir şaka.`
` Sanki bize cevabını bildiği bir bilmece veriyor!`
` Muhtemelen küstahça ortaya çıkacak, "hey, işte cevap, şimdi reisliği alıyorum" diyecek,`
` ve her şeyimizi elimizden alacak!"`
`"........................`
` ...Doğru.`
` Bilmeceyi soran kişi her zaman cevabı bilir.`
` Tüm bunların bizden her şeyi çalmak için bir tuzak olma ihtimali çok yüksek."`
`"...Böyle düşünürseniz, altının gerçekten onda olup olmadığından şüphe etmeye başlamaz mısınız?`
` Neden bize bundan bahsetsin ki?`
` Tek yapması gereken sessiz kalmak ve zimmetine geçirmek."`
`"Haklısın.`
` ...Pek mantıklı değil."`
`Gerçekten de dedikleri gibiydi.`
`Eğer kitabe altının saklı olduğu yeri gösteriyorsa, neden onları bunu çözmeleri için zorlasın ki?`
` Eğer gerçekten çözerlerse, altınların hepsi elinden alınmış olmayacak mıydı...?`
`Acaba bu kişi kardeşleri kışkırtarak kitabeyi çözmeye çalışmalarını sağlamaya çalışıyor,`
` ve onlar tam çözecekken her şeyi alıp götürmeye çalışıyor olabilir mi...?`
` Bu çok makul bir tahmindi.`
`"............Hayır,`
` satranç tahtasını ters çevirirseniz, altının gerçekten onda olma ihtimali oldukça yüksek olabilir."`
`"Nasıl bu kadar emin olabiliyorsun?"`
`"...Bekle, Aneki.`
` ......Kyrie, lütfen devam et.`
` Neden böyle düşünüyorsun?"`
`"Her şeyden öte, cadının kitabesindeki bilmecenin cevabını bize söylemenin,`
` gerçekten Ushiromiya ailesinin reisliğini devretmemiz için yeterli olacağına inanıyorlar mı?`
` Verdikleri cevaptan o kadar etkileneceğiz ki...pes mi edeceğiz?"`
`"......Yani,`
` ......bu doğru.`
` Bir bilmecenin cevabını öğrendikten sonra pes edeceğimizi,`
` "Al bakalım" diyerek teslim edeceğimizi düşünecek kadar saf olmalarına imkan yok."`
`"Tabii ki.`
` Ushiromiya ailesinin reisliği öyle kolayca devredilebilecek bir şey değil!"`
`"Aynen öyle.`
` {f:5:Beatrice} böyle bir oyunu tek taraflı olarak nasıl sunarsa sunsun, bize cevabı muhteşem bir şekilde gösterse bile,`
` reisliği itaatkar bir şekilde devretmemizin imkanı yok."`
`"......Başka bir deyişle, bizi hepimiz için eşit koşullara sahip bir oyuna davet etme şeklinde zorlayıcı bir güce sahip olmadığı sürece,`
` bu oyun, gerçekten bir oyun olarak sayılmayacak."`
`"Haklısın.`
` ......Kaybedenlerin {i:zorlayıcı bir etken nedeniyle} reislikten vazgeçmekten başka çareleri kalmadığı sürece, bu gerçekten bir oyun sayılmaz."`
`"Peki bu zorlayıcı etken ne olabilir?`
` Bizi zincire vurup tehdit ederek reisliği devretmeye mi zorlayacaklar?"`
`".........Anlıyorum.`
` Anladım.`
` ......Reislikten kendi isteğimizle vazgeçmemiz için bir şeyler yapması gerekirdi.`
` Anlıyorum.`
` ...O zaman, evet kesinlikle, {f:5:Beatrice}'in on ton altına sahip olması gerekir...!"`
`"E-Evet, ben de anladım!`
` Başka bir deyişle, ...bu bir takas, değil mi?!"`
`"Ha?`
` N-Ne demek istiyorsunuz...?`
` Takas mı?`
` Neyin takası?!"`
`"Saklı altın için Ushiromiya aile reisliği.`
` ...{f:5:Beatrice} kesinlikle bize on ton altının yerini söylemeyi ve bunu Ushiromiya ailesinin reisliğini elde etmek için bir rüşvet olarak kullanmayı planlıyor."`
`"Ç-Çok saçma!!"`
`"Şanlı Ushiromiya ailesinin halefliğini...p-para karşılığında değiş tokuş etmek mi istiyorlar?!`
` Bu resmen hakaret!!`
` Ushiromiya ailesine bir hakaret!!"`
`"......Sinirlenmeden dinleyin.`
` ...Bu şanlı Ushiromiya ailesinin şu anda ne kadar serveti var?`
` Gerçekten o kadar varlıklı mıyız?"`
`"Z-Zenginliğin tanımı mala mülke bağlı değildir.`
` Gönülle ilgilidir!`
` Mali durumumuz ile ne alakası—"`
`Krauss, Natsuhi duygusal olarak devam etmeye başladığında sözünü kesti.`
`Bu durumda, duygusal olarak ne kadar devam ederse, aslında onlar için o kadar kötü olacaktı.`
`".........Kendimi bir kenara bırakacak olursam, geri kalanınızın şu anda pek iyi durumlarda olmadığını duydum."`
`"Ohhh, gerçekten mi?`
` Finansal durumunun son derece kötü durumda olduğunu duydum, gerçekten öyle mi?"`
`"Kumar oynayacak yeni para için teminat olarak giderek daha fazlasını sunmak.`
` Kayıplarını kabullenemeyerek, sürekli kumar oynuyorsun.`
` ...Eğer durumlarımız hakkında konuşmak istiyorsan, burada hiçbirimiz senin kadar yoksul değiliz, Nii-san."`
`"Ne kadar kaybettin, Nii-san?`
` Hiç yeteneğin yok!"`
`"K-Kime yeteneksiz diyorsun?!!`
` Ve bize yoksul mu diyorsun?!!"`
`Natsuhi bir kez daha öfkelendi, ancak Krauss tekrar elini kaldırdı ve onun sözünü kesti.`
`"......Görünüşe göre küçük bir hata yapıyorsunuz.`
` İş dünyası, yalnızca ilerlemeye bakılarak değerlendirilebilecek bir şey değildir.`
` Benim yaptığım gibi uzun vadeli düşünerek iş yapan biri,`
` bazen ilk bakışta kısa vadede önemli kayıplar yaşamış gibi görünebilir."`
`"Aniki,`
` delil topluyorduk.`
` Şimdi gösteriş yapmanın sırası değil."`
`"......Yani Kyrie'nin söylemeye çalıştığı şey bu.`
` ......Her birimiz paraya sıkışmış durumdayız.`
` Ve {f:5:Beatrice}'in on ton altını var."`
`"......{f:5:Beatrice}, on ton altının yerini bilen tek kişi olarak, bunu aile reisliği pozisyonunu satmaya zorlamak için kullanmayı planlıyor.`
` ...On ton altının değeri yaklaşık ne kadar?"`
`"Kabaca bir tahminle... 2 milyar yen mi?`
` .........Hayır, 20 milyar yen.`
` Eğer bu kadarını önümüze atsaydı, onu aile reisinin halefi olarak kabul etmek için sevinçten havalara uçardık."`
`Ortam tekrar sessizliğe büründü.`
`Yağmurun ve rüzgârın sesi bile daha yüksekti.`
` ...Muhtemelen bu da zihinlerinin içini rahatsız eden fırtınanın sesiydi...`
`"............Ş-...Şaka yapıyor olmalısın.`
` ...Bana biraz para verdi diye...`
`......aile reisliğini kökeni şüpheli bir kadına bırakacağım düşüncesi......"`
`"Aptalca konuşma...!`
` Sen zaten reisliği alamayacaktın...!`
` Kaybedecek bir şeyimiz ve kazanacak paramız yok.`
` Elbette, kâr ve zararımızı hesaplamamız gerekecek, ama bu dinlemeye değer bir şey...!"`
`Ushiromiya ailesinin varlıklarının çoğunun Krauss tarafından tüketilmiş olduğunu biliyorlardı.`
`Bu mirastan geriye kalan kırıntılara karşılık... {f:5:Beatrice}'in ödeyeceği "reis olarak kabul edilme tazminatı".`
`Utanç vericiydi, ama dürüst olmak gerekirse, ikincisi ilkinden çok daha cezbediciydi.`
`"...Yani, muhtemelen dört eşit porsiyon olarak sonuçlanmazdı.`
` Aniki haleflik pozisyonundan vazgeçeceği için, onun payının daha büyük olması gerekirdi.`
` ...Bu beni biraz kıskandırıyor."`
`"................................."`
`"Hayatım...!`
` Sorun para miktarı değil, değil mi?!`
` Korkak küçük kardeşlerin Ushiromiya ailesinin şanını para için satmaya çalışıyor!`
` Neden en büyük oğul olarak saygınlığını göstermiyorsun?!"`
`".........Natsuhi.`
` Bir süre sessiz kal."`
`"Hayatım?!?!"`
`"......Bu baş döndürücü türden bir teklif.`
` ......Her birimiz Aniki'den 250 milyon yen almayı planlıyorduk.`
` Eğer cadı bize bu on tonun yüzde onunu bile verse...`
`......ummm—"`
`"2 milyar eder."`
`"...Evet.`
` Bu da bize asıl hedefimizin on katını teklif ettiği anlamına gelir.`
` Bu bile bizim için fazlasıyla yeterli.`
` ......Ushiromiya ismine bir bağlılığım falan olduğu yok.`
` Onu satmaktan mutlu olurum..."`
`"On tonun tamamını beklemek biraz fazla olsa da,`
` .........yine de bizim için cazip bir seçenek olabilir.`
` ...Kardeşler arasında bir ittifak oluşturup {f:5:Beatrice} adındaki bu yabancıyı uzaklaştırmaya çalışıyorduk."`
`"......Ama, eğer planı buysa,`
` ......bu aramızdaki birliği parçalayacak.`
` ...Evet, bu noktada bunu açıkça ifade edebiliriz.`
` ......{f:5:Beatrice}'in mektubunun amacı ittifakımızı bozmaktı."`
`Zaten reislikle hiçbir bağlantısı bulunmayan üç küçük kardeşe kendilerini tatmin edecek kadar para ödense,`
` {f:5:Beatrice}'i bir sonraki reis olarak seve seve kabul edebilirlerdi.`
`Böylece Krauss hariç, reisliğinin önündeki tüm engeller kalkmış olacaktı.`
`Bu durumda, müzakereler Krauss ve kendisi arasında bire bir yapılacaktı.`
`Güçlü görünmeye çalışıyordu ama Krauss'un mali ve siyasi durumu son derece zayıftı.`
`{n}...Kardeşlerinin önünde blöf yapıyordu, ancak içten içe muhtemelen söz konusu para miktarına bağlı olarak müzakerelere girmenin uygun olabileceğini düşünüyordu.`
`Krauss, kayıplarını örtbas etmek için Kinzo'nun kendisini odasına kapatmış olmasından yararlanmış ve Kinzo'nun kişisel mal varlığını zimmetine geçirmişti.`
`Bu nedenle, Kinzo öldüğünde ve miras dağıtıldığında, Krauss bundan sorumlu tutulacaktı.`
`Ancak eğer reislik koltuğunu {f:5:Beatrice}'e bırakırsa,`
` {f:5:Beatrice} aynı zamanda mallar üzerindeki hakları da alacak ve sonuç olarak mirasın kardeşlere dağıtımı gerçekleşmeyecekti.`
`......Başka bir deyişle, Krauss'un zimmetine para geçirdiğinin diğer kardeşler tarafından bilinmesine gerek kalmayabilirdi...`
`Elbette kardeşler Kinzo'dan korkuyorlardı ama ona bir Baba olarak saygı duyup duymadıkları da şüpheliydi.`
`Şimdiye gelindiğinde, her birinin kendi aileleri, kendi servetleri ve kendi hayatları vardı.`
`Kinzo'nun hayallerinin enkaza dönmüş kalıntıları olan Rokkenjima karşılığında yeterince para alabilirlerse,`
` ......Ushiromiya soyadından vazgeçmeleri büyük bir olasılıktı......`
`Başka bir deyişle, {f:5:Beatrice}'in zaferi bu "oyunda" şimdiden garantilenmişti.`
`"{f:5:Beatrice}'in oyunu"nun galibi olarak değil,`
`{n}..."Kinzo'nun oyunu"nun galibi olarak.`
`...Kinzo kitabeyi asmıştı.`
`{n}Ve bugüne kadar, kimse bunu çözememişti.`
`Yani {f:5:Beatrice} onu "çözmüştü".`
`Başka bir deyişle, bu bir oyundan ziyade bir nevi {f:5:Beatrice}'in zafer ilanına benziyordu...`
`Ancak Kyrie yine de bir şeylerin doğru olmadığını hissetti.`
`Eğer bu bir zafer ilanı olsaydı, {f:5:Beatrice}'in sadece altını açıkça göstermesi ve aile reisliğini satın alacağını beyan etmesi gerekirdi.`
`Yine de, bu son aşamada bile, kardeşlere açıkça kitabeyi çözmeye çalışmalarını söylüyordu.`
` Tüm altını ve aile reisliği hakkını kitabeyi çözen kişiye vermeyi kabul ettiği bu "yeni oyunu" neden kurmuştu?`
`Kyrie satranç tahtasını birkaç kez ters çevirmeyi denedi.`
`{n}...{f:5:Beatrice}'i bu düşünce tarzına yönlendirebilecek en iyi stratejiyi aradı.`
`...Nihayetinde, ...tek bir sonuca ulaştı.`
`"...............Kibir,`
` ...mi acaba?`
` Ya da,`
` ......oyun mu oynuyor......?"`
`"...Sen neyden bahsediyorsun?"`
`"Cadı bize bir meydan okuma mektubu göndererek kitabeyi çözmeye çalışmamızı söyledi.`
` Asla çözemeyeceğimizi düşünerek bizi hafife alıyor olabilir.`
` ......Fakat, bunu çözebilmemiz için en azından çok küçük bir şansımız olmalı."`
`"Ne de olsa burada Babamızın kan bağı olan dört çocuğu var, değil mi?`
` Soruyu soran kişi ile kan bağı olan dört kişi, birlikte çalışıp mal varlıklarının çalınmasını önlemek için çılgınca çaba sarf etselerdi,`
` bilmecenin cevabına tesadüfen ulaşabilirlerdi."`
`Cadının müzakerelerde kardeşlere kıyasla daha üstün bir konumda olmasının nedeni, saklı altının yerini yalnızca onun bilmesiydi.`
`Ama eğer bu saklı yer ondan başka biri tarafından ortaya çıkarılırsa, cadının üstün konumu yerle bir olacaktı.`
`"Kısacası bu cadının meydan okuma mektubunu yazmakla {f:5:Beatrice} riskten başka bir şey elde etmiyor."`
`"......Tabii ki kardeşlerin ittifakını parçalayacak bir etkisi de olabilirdi,`
` ama tek amacı buysa, ne kadar küçük olursa olsun, neden bu riski alsın ki......?`
` Bence bu pervasızlık."`
`"...Ancak belirli bir duyguyu göz önünde bulundurursanız, bu riski anlamak mümkün hale gelir."`
`"..................`
` ...Ve bunun kibir olduğunu mu söylüyorsun?"`
`"Evet, bu doğru.`
` ......İnsanlar ezici bir avantaja sahip olduklarında, kibirli olma eğilimindedirler.`
` Ve bu durumda, kaybedenlere bu avantajı göstermek için bazen kasıtlı olarak küçük bir risk alırlar."`
`"......Makul miktarda bir risk, zafer sevincine biraz baharat katar.`
` Risksiz kazanılan bir zafer kadar sıkıcı bir şey olamaz."`
`"...............Bunu anlıyorum.`
` Ben de bu tür şeyleri severim.`
` ...Çok iyi anlıyorum."`
`"{f:5:Beatrice}'in mektubunun ardındaki gerçek niyetle ilgili birkaç makul açıklama daha düşünmeye çalıştım,`
` ......ama gerçeğin bu olabileceğini düşünüyorum.`
` ......Mektubun ardında saklı olan duygu...`
`......kibirdi."`
`"............Kibir."`
`"Sanki böylesine zor bir kitabenin altından kalkmamız mümkün değilmiş gibi bize tepeden bakarak ağırlığını koymaya çalışıyor.`
` ...Hatta şaşırtıcı da olsa, kitabenin Babam tarafından değil de onun tarafından yazılmış olması bile mümkün olabilir."`
`"......Bana uyar.`
` ......Kitabenin bilmecesini çözdüğünü mü söylüyor?"`
`Eğer bunu çözersem, reis ben olurum, değil mi...?`
`...Çözeceğim...`
` Cadının meydan okumasını kabul edeceğim.`
`Sanki diğer beyinsiz kardeşlerim bunu çözebilir de.`
`Bunu kendi başıma çözeceğim ve Ushiromiya ailesinin başına geçmeye uygun kişi olduğumu kanıtlayacağım......`
`"Bu meydan okumayı kabul ediyorum.`
` ...Ben...`
`bilmeceyi çözeceğim......"`