`Una volta terminato il pranzo, i domestici tolsero le stoviglie e si diressero in cucina.`
` Il vento e la pioggia non si erano indeboliti, ma neanche rafforzati, e l'isola continuava a restare tagliata fuori dal mondo esterno.`
`Inizialmente, sembrò che Natsuhi non volesse permettere a nessuno di mettere piede fuori dalla stanza,`
` ma quando fu ora di preparare il pranzo, capì alla fine che sarebbe stato impossibile.`
`Tuttavia, disse ai tre domestici di andare insieme, in modo da evitare che qualcuno restasse solo in cucina.`
`Perciò, i domestici furono i primi ad avere il permesso di lasciare il salotto, riempito da un gruppo di ben undici persone, e la cui aria era opprimente...`
`Dato che molti di loro non riuscirono a fare colazione,`
` essendo stata servita subito dopo quel terribile incidente, mangiarono il loro pranzo in silenzio.`
`"Kanon-kun, Genji-san, i piatti li laverò io, perciò riposatevi pure...`
` Volete bere qualcosa?"`
`"...Non mi serve nulla...`
` Kanon?"`
`"...Non serve nulla neanche a me."`
`"Vi siete dati da fare sin da stamattina presto...`
` È normale che siate stanchi..."`
`L'unico suono udibile in cucina era quello dei piatti lavati da Kumasawa.`
`Genji e Kanon si misero su delle sedie vicine fra loro, e socchiusero gli occhi.`
`Proprio come aveva detto Kumasawa, i due probabilmente avevano accumulato molta stanchezza.`
`Ciononostante, non potevano darlo a vedere davanti ai parenti.`
`Non li si addiceva.`
`Dopo che il silenzio proseguì per un po'...`
` Kanon mormorò qualcosa.`
`"...Shannon...`
` Perché... è morta in un modo così orribile...?"`
`"...Non ricordarti com'è morta...`
` Non è stata altro che... sfortuna."`
`"...Ha ragione...`
` Non è stata altro che sfortuna..."`
`Entrambi tornarono in silenzio...`
` Il volto di Kanon era pervaso dallo strazio.`
`"Pensare che Shannon-chan sia morta...`
` Ancora non riesco a crederci.`
`{n}Sono davvero dispiaciuta per lei...`
` Non riesco a credere che non potrò più rivederla...`
` Avrei voluto vedere il viso sorridente di quella fanciulla per un'altra volta."`
`Kumasawa parlò mentre era ancora girata di spalle...`
`Kumasawa potè pronunciare tali parole,`
` perché non aveva visto il cadavere di Shannon...`
`Quando Kanon le udì, gli tornò di nuovo in mente la metà rimasta del suo volto, e il dolore contorse ancor di più la sua faccia...`
`"...Perché {f:5:Beatrice}-sama ha fatto questo a Shannon...?`
` Se desiderava un sacrificio, c'erano molte altre persone...`
` Perché... Perché...?!"`
`"...Non è stata altro che una cattiva sorte...`
` Se fossimo stati meno fortunati, al posto di Shannon ci saremmo potuti essere io o te stesi lì a terra."`
`"O avrebbe potuto essere chiunque altro...`
` Tutto è in mano al fato."`
`"Genji-sama...`
` Lei ha affermato che la porta della stanza della madame era sporca di tracce che ricordavano del sangue, giusto...?`
` Erano la stessa sostanza del disegno sulla serranda?"`
`"...Sì...`
` Erano ripugnanti.`
` Sembrava che qualcuno con le mani sporche di sangue avesse tentato di scardinare la maniglia...`
` Anzi, di squarciare la porta a graffi...`
` Tale era il ribrezzo che causavano."`
`"{f:5:Beatrice}-sama si è recata alla stanza della madame...`
` e ha tentato di aprire la porta,`
` ma...`
` non ci è riuscita...?"`
`Genji si ricordò delle tracce di sangue sulla porta della stanza di Natsuhi...`
`La sostanza apposta intorno alla maniglia, così come i segni di graffi,`
` davano decisamente l'impressione che...`
` qualcuno avesse tentato di aprire la porta, ma senza successo...`
`"...Come...`
` è riuscita la madame ad evitare di venire scelta come sacrificio...?`
`{n}Se fosse stata scelta la madame...`
` Shannon non...`
` Shannon non sarebbe morta..."`
`In quell'istante sentirono un rumore sordo provenire dal corridoio.`
` Entrambi si voltarono sorpresi.`
`"...Sembra una discussione interessante.`
` Rendete partecipe anche me."`
`Tutt'ad un tratto, Battler apparve sul ciglio dell'entrata per la cucina.`
`"...Signorino Battler.`
` Le chiedo perdono..."`
`Stupiti, Genji-san e Kanon-kun si alzarono, inchinandosi di scatto...`
`Ma per me quei gesti non avevano importanza.`
` Ero più interessato al proseguimento della loro conversazione.`
`"Ho detto che dovevo andare in bagno, e mi hanno lasciato andare.`
` Se avessi continuato a rimanere rinchiuso in quella stanza, sarei morto asfissiato..."`
`"Pensavo di chiedervi un bicchiere d'acqua, quando invece ho sentito dei discorsi interessanti...`
` Non c'è bisogno di inchinarsi.`
` Fatemi sentire il resto."`
`"...Noi... non stavamo davvero..."`
`"Sono stato ad origliare per un bel po'.`
` Adesso non cercate di nasconderlo..."`
`"Perciò andrò dritto al sodo...`
` Chi è questa {f:5:Beatrice}?`
` Sembra che sia più di una semplice strega di qualche fiaba."`
`"..."`
`Kanon-kun distolse lo sguardo...`
`Era palese che non volesse parlare di quell'argomento...`
` cosa che mi rese ancor più curioso.`
`Sforzandomi di sorridere, lo presi per il colletto della sua camicia.`
`"...Fino a ieri notte non erano affari miei.`
` Ma dopo questa mattina, le cose sono cambiate.`
` Ora che papà e gli altri sono stati uccisi, la questione è decisamente diventata personale.`
` Penso di avere il diritto di sentire questa storia losca, non vi pare...?"`
`Fissai Kanon-kun dritto negli occhi, mentre lui tentava con fatica di evitare il mio sguardo...`
`Dato che la differenza tra le nostre altezze era ampia, Kanon stava in punta di piedi, apparendo leggermente dolorante.`
`"...Battler-san...`
` Per favore, lo lasci andare...`
` Kanon-san non intendeva nasconderle nulla..."`
`"Allora non avrete alcun problema a parlarne, giusto?`
` Venire escluso mi fa sentire solo, capite?"`
`Nel momento in cui feci per stringere con più forza il colletto di Kanon, Genji si interpose, per poi rispondere...`
`Sulla sua faccia c'era un velo di rassegnazione...`
` Non sembrava nascondermi nulla.`
`"...Posso parlargliene io...`
` Kanon ha esitato solamente perché potrebbe reagire male, signorino Battler..."`
`"Esitare non è molto mascolino, sai?`
` Mantenerlo segreto mi infastidisce ancor di più..."`
`"Dimmi quello che sai.`
` Tanto fino a domani non abbiamo nulla da fare.`
`{n}Una storiella poco convincente combatterà per un po' la noia."`
`Genji-san e Kanon-kun si scambiarono un'occhiata, e annuirono a vicenda, come per decidersi a parlare...`
`"...D'accordo...`
` Prego, ci chieda pure qualunque cosa...`
` Parleremo."`
`"Bene.`
` Allora sentiamo..."`
`"Chi diavolo è {f:5:Beatrice}...?`
` Tutto ciò che so è che è una strega che vive nella foresta di Rokkenjima...`
` Ho sentito che si tratta di una storia inventata da nostra nonna per tenerci lontani dalla foresta pericolosa...`
` O mi sbaglio?"`
`"...No... ciò che dice è giusto.`
` È come dice lei.`
` {f:5:Beatrice}-sama è una strega che risiede nella foresta di Rokkenjima."`
`"...Signorino Battler...`
` A primo impatto lei non ci crederà, ma...`
` {f:5:Beatrice}-sama esiste...`
` È una persona reale, che conferì al padrone un'enorme quantità d'oro, e che lavorò al suo fianco per molto tempo."`
`"Uh...?`
` Piantatela, su...`
` Nostro nonno vi paga anche per ripetere quello che dice...?"`
`Ridacchiai per scherzarci su,`
` ma Genji-san e Kanon-kun non risero...`
` e nemmeno la vecchia Kumasawa, che agitata, evitò di guardarmi, e si mise a lavare i piatti.`
`Perciò, mi trovai ad essere l'unico a ridere...`
` Ah, che amarezza, che amarezza.`
`"...Capisco, ecco perché mi hai avvertito, Genji-san...`
` In effetti è una roba da pazzi...`
` Mi state dicendo che esiste veramente una persona dal nome di {f:5:Beatrice}?"`
`"...Sì.`
` Ha servito il padrone prima ancora che venisse eretta la villa di quest'isola...`
` È probabile che abbia lavorato per lui più a lungo di me."`
`"Ma tu guarda, la teoria di Kirie-san era fuori strada...`
` Nostro nonno aveva davvero una confidente di nome {f:5:Beatrice}...`
` Questa persona è al momento sull'isola...?"`
`"...Sì.`
` Crediamo si trovi qui."`
`"...Che modo vago per dirlo.`
` Suppongo che tu intenda dire che ieri e oggi non l'avete vista."`
`"...Esatto...`
` È molto difficile da esprimere a parole, ma...`
` ecco..."`
`Dopodiché, Kanon-kun chinò il capo, distogliendo nuovamente il suo sguardo.`
`"...Cosa c'è? Non fermarti sul più bello.`
` Pensi sia carino tenermi sulle spine?"`
`Lo invitai a continuare, tornando a comportarmi in modo scherzoso...`
`Tuttavia, Kanon-kun sembrava indeciso se parlarne o meno...`
`A quel punto, la vecchia Kumasawa sussurrò qualcosa.`
`"...Ohohoh...`
` Non si può vederla in volto...`
` perché {f:5:Beatrice}-sama non ha una forma propria..."`
`"...Non ha una...`
` cosa?"`
`"{f:5:Beatrice}-sama non possiede un corpo...`
` Pertanto, a meno che {f:5:Beatrice}-sama non lo desideri, a noi comuni mortali non è concesso di vederla."`
`"Si dice che il ritratto rappresenti {f:5:Beatrice}-sama nella sua forma umana...`
`{n}Pare che spesso il padrone si ponga di fronte al ritratto, bramando di poterla vedere...`
` Ohohoh..."`
`"Talvolta, {f:5:Beatrice}-sama si mostra sotto forma di farfalle scintillanti...`
`{n}Nella rara occasione in cui si dovesse scorgerle all'interno della villa, vige la regola di non seguirle mai, per nessun motivo."`
`"Le voci dicono che seguendole, si andrebbe incontro alla sventura...`
` Come a dimostrarlo, ci fu una domestica che infranse tale divieto, e dovette licenziarsi a causa di una brutta ferita."`
`"...Ehi, ehi, ma state scherzando?`
` Sul serio state dicendo queste cose...?"`
`"...Signorino Battler, {f:5:Beatrice}-sama è già arrivata.`
` Non credo che sia saggio parlare di lei in questo modo."`
`"A {f:5:Beatrice}-sama non piace venire dissacrata...`
` Se dubiterà della sua esistenza, la sventura cadrà senz'altro su di lei."`
`"Battler-san... probabilmente non apprezza questi discorsi.`
` Ma, vede?`
` {f:5:Beatrice}-sama {i:esiste}."`
`"...{i:Esiste}.`
` E {f:5:Beatrice}-sama detesta le persone che dubitano di questo fatto."`
`"...Signorino Battler, non capisce...?`
` {f:5:Beatrice}-sama è già arrivata qui..."`
`"...Dai, su, piantatela...`
` Cose del genere mi impressionano, sapete...?`
` Finitela con queste minacce..."`
`Tuttavia, negli occhi dei tre domestici non c'era la minima traccia di ironia.`
`Risi per fare la parte del duro, ma il mio sghignazzare si spense molto presto...`
`{n}Si spense con rapidità anche il loro sguardo.`
`"...Battler-san... la imploro, la smetta di dissacrare la figura di {f:5:Beatrice}-sama.`
` Non dica nulla di cui potrebbe pentirsi..."`
`Kumasawa, una nonnina sempre allegra che scherzava con chiunque...`
` mi stava parlando con un'espressione funerea, che non aveva mai mostrato prima d'ora.`
`"...C-Cavolo...`
` Voi dite che esiste.`
` Io però non vedo nulla, e voi...?`
` State dicendo che potrebbe essere addirittura accanto a me?`
` Basta con gli scherzi..."`
`"Kihihihihihihihihihihihihihihihih..."`
`Proprio in quell'attimo, una risata inquietante riverberò di colpo per tutta la cucina...`
`Quando mi voltai, davanti all'ingresso comparve dal nulla la figura di Maria...`
`{n}Ma l'aria che mi trasmetteva il suo volto, e l'atmosfera attorno a lei... era la stessa emanata dai domestici.`
`"...L'armonia o disarmonia della propria lunghezza d'onda è decisa alla nascita.`
` Battler, tu sei nato con una lunghezza d'onda disarmonica.`
` Per questo non la puoi vedere.`
` È per questo che non puoi incontrarla,`
` e per cui non puoi parlarle..."`
`"Kihihihihihihihihihihihihihihih.`
` Sei il tipo di persona che {f:5:Beatrice} odia di più."`
`La risata di Maria era insolita... eppure inquietante...`
`Era come se stesse ridendo di me perché ero l'unico che non stava capendo.`
`"Vuoi saperne di più su {f:5:Beatrice}...?`
` Vedi, {f:5:Beatrice} è una strega millenaria...`
` Ha al suo servizio ogni tipo di demone, può padroneggiare il potere dell'alchimia e creare la pietra filosofale, insieme ad un'immensa quantità d'oro.`
` Stipulando un contratto con lei, il nonno ha costruito l'enorme ricchezza della famiglia Ushiromiya..."`
`"Ieri ho letto la lettera di {f:5:Beatrice}, no?`
` Era tutto vero...`
` Beh, credo che sia inutile costringerti a crederci..."`
`"In fondo, sembra che tu sia nato senza uno straccio di sesto senso.`
`Kihihihihihihihihihihihihihihihih...!"`
`"...Di che stai parlando?`
` Streghe, demoni?`
` Chi ti ha parlato di queste robe...?"`
`"Kihihihihihihihih.`
` Le ho sentite da {f:5:Beatrice} in persona.`
` Kihihi{0}hi{0}hi{0}hi{0}hi{0}hi{0}hi{0}hih!"`
`Maria continuò a ridere in maniera sguaiata...`
` Tuttavia, i domestici che stavano osservando la scena non batterono ciglio.`
`Aveva sentito tutto questo... dalla strega di un ritratto che ornava il salone d'ingresso.`
` Maria continuava a ridere con una voce strana, proprio come se avesse detto la pura verità, niente di più, niente di meno...`
`"...Maria, so che non è molto cortese, ma te lo chiederò ancora una volta, va bene...?`
` Chi ti ha dato quella lettera ieri?"`
`"L'ho ricevuta da {f:5:Beatrice}. Quante volte devo dirtelo per fartelo capire...?"`
`"Tu non comprendi, vero?`
` Tu non la puoi vedere.`
` Non riesci a crederci, non è così...?`
` Kihihihihihihihihihihihihihihih."`
`Proprio allora, Maria smise all'improvviso di ridere.`
`"...Battler.`
` Ancora non lo capisci?`
` {f:5:Beatrice}-sama {i:esiste}."`
`"Dici che {i:esiste}... ma dove?"`
`"Come ti ho detto, {f:5:Beatrice}-sama {i:esiste} in questo luogo."`
`...Giusto.`
` A pensarci, era da un po' che i domestici stavano puntando altrove il loro sguardo...`
`Pensavo che stessero semplicemente fissando il vuoto, ma... non era così.`
`I qui presenti, ossia Genji-san,`
` Kanon-kun,`
` Kumasawa-san,`
` e Maria...`
` tutti tranne me...`
` stavano fissando un punto subito dietro alla mia schiena...`
`Serrando il respiro, guardai lentamente dietro alle mie spalle...`
`Naturalmente, non c'era nessuno.`
` L'avevo sempre saputo...!`
`Però, a parte me, tutti in quella stanza sembravano guardare lo stesso punto, come se lì vi fosse qualcuno.`
`"{f:5:Beatrice} è la somma Strega Dorata, colei che ha vissuto per mille anni...`
`{n}Ma siccome può mostrarsi solo agli umani con la giusta lunghezza d'onda, non può conversare con te..."`
`"E sai una cosa?`
` È davvero triste...`
` Per questo odia profondamente le persone come te, nate senza un briciolo di attitudine alla magia, e che rinnegano la sua esistenza...!"`
`"...Sei fortunato, Battler.`
` Menomale che ieri ti ho dato quell'amuleto, vero?`
`{n}Hai idea di quali maledizioni {f:5:Beatrice} ti avrebbe lanciato se non l'avessi portato con te...?`
` Sei proprio un fortunello, Battler.`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hih...!"`
`"...Ah, quel portachiavi con lo scorpione.`
` Pensavo fosse solo un giocattolo da quattro soldi, ma invece ha qualche potere miracoloso?"`
`"Kihihihihihihih.`
` Se non fosse stato per quello, ora saresti con la faccia spappolata nel magazzino, e offerto come sacrificio.`
` Kihihi{0}hi{0}hi{0}hi{0}hi{0}hih, come sei fortunato, Battler...!`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hih!"`
`"...Capisco.`
` Se non fosse stato per quell'amuleto, sarei già stato ucciso..."`
`"Battler, perché non credi in {f:5:Beatrice}...?`
` Nonostante lei {i:esista}.`
` Proprio ora, guarda di là."`
`"Kihihihihihihih!`
` Eh, scommetto che ora vuoi crederci.`
` Credici.`
` E ringrazia Maria per averti dato l'amuleto...!"`
`"Se non fosse stato per quello, adesso saresti nel magazzino.`
` Magari avresti in cambio salvato la vita di qualcun altro, sai?`
` Kihi{0}hi{0}hi{0}hi{0}hi{0}hi{0}hi{0}hi{0}hih!"`
`Pfft.`
`...In quel momento eruppi in una risata.`
` Fino ad allora era stato piuttosto divertente giocare alle streghe, ma l'ultima sua sparata poteva benissimo risparmiarsela.`
`"Fuahahahahahah...`
` In tal caso è tutto inutile, vero, Maria?`
` Se è così che stanno le cose, ahh, mi dispiace, ma è tutto inutile."`
`Quando Maria mi vide scoppiare a ridere all'improvviso, la sua risata si arrestò.`
`Anche se non capiva per cosa stessi ridendo, comprese bene che non era nulla di buono.`
`"..."`
`"Dato che pensavo ci saresti rimasta male, sono stato zitto, ma..."`
`"Credevo di aver messo in tasca l'amuleto che mi avevi dato,`
` ma dev'essermi caduto da qualche parte, vedi...?"`
`"Dunque, ora come ora sono illeso, non grazie all'amuleto, e anche se dovrei essere stato maledetto dalla strega, mi sento alla grande...`
` Scusa, ma non credo in cose che non posso vedere con i miei occhi."`
`"Sesto senso?`
` Lunghezze d'onda?`
` Attitudine alla magia?`
` Spiacente, ma non ci credo affatto a queste cavolate inverosimili.`
` Mi sale il disgusto quando sento le ragazze in classe che iniziano a parlare della loro capacità di percepire il sovrannaturale...!"`
`"Non so quanto vi stia pagando il nonno, ma se state cercando di convincermi ad unirmi a qualche culto,`
` non ci riuscirete tanto facilmente, stampatevelo in testa."`
`"...Signorino Battler..."`
`"...Kanon-kun, tu e gli altri siete liberi di crederci.`
` Ma se io ci crederò o meno,`
` spetterà`
` solo a me`
` deciderlo!"`
`"Mi dispiace, ma non riuscirò mai a credere all'esistenza di un qualcosa di così sospetto come {f:5:Beatrice}, non finché non l'avrò vista coi miei stessi occhi...!!"`
`Dichiarai con beffa e veemenza...`
` Al che Maria iniziò a sghignazzare di nuovo.`
`"Kihihihihihihihihihihih...!`
` A me sta bene, e a te...?`
` Presto o tardi, anche le persone dalla lunghezza d'onda completamente dissonante come te saranno in grado di vedere {f:5:Beatrice}..."`
`"Presto ritornerà in vita.`
` Sì, proprio {f:5:Beatrice}...`
` Ha promesso che quando avverrà, parleremo e giocheremo un sacco assieme..."`
`"Non ho motivo per dubitare, e di certo non ho bisogno di costringerti a crederci...`
` Apparirà molto presto.`
` Kihihihihihihihihih...!"`
`Dopo il pasto, alcune persone vollero andare in bagno, mentre altre preferirono rilassarsi un po'.`
`A quanto pareva, diverse persone avevano lasciato il salotto come me, che ero andato in cucina a bere dell'acqua.`
`Alla fine, Zia Natsuhi ritirò con riluttanza l'ordine di restare tutti insieme nel salotto,`
` a condizione di non rimanere da soli...`
` e di non allontanarsi troppo.`
`Ad ogni modo, se undici persone rimangono rinchiuse nella stessa stanza fin dal mattino presto, l'aria inizierà a farsi stantia...`
`E una volta trascorso un po' di tempo,`
` tutti si ripresero dallo shock di quella mattinata, e probabilmente il loro senso del pericolo si attenuò...`
`Ma siccome era indubbio che in quella villa fossero state uccise sei persone,`
` nessuno era totalmente incauto.`
`Perciò, quando prendevano una boccata d'aria nel corridoio, atteggiandosi da tosti...`
` lo stare lì, isolati dagli altri, li spaventava subito dopo, e alla fine tornavano nel salotto...`
`Bastava guardarli.`
` Era come nella storia del vento del nord e del sole.`
` Se li si contringeva a stare rinchiusi opponevano resistenza, ma quando si disse loro di fare come volevano, ritornavano dentro obbedienti.`
`Quanto ribelle sa essere la gente per il puro gusto di farlo...`
`Una volta che i domestici finirono di rimettere a posto i piatti,`
`{n}ritornarono diligentemente in salotto proprio come aveva detto zia Natsuhi, e si sedettero su un divano vicino all'ingresso, attendendo pazientemente nuovi ordini.`
`Maria, come se avesse improvvisamente detto: ‘basta giocare alle streghe’,`
` era ritornata la Maria innocente che conoscevo bene, ed esclamava i suoi ‘uuh, uuh’...`
`Che diavolo era successo in cucina...?`
` Non avevo percepito la minima traccia della presenza invisibile di questa persona dal nome di {f:5:Beatrice}...`
`Tuttavia, mi sembrava di averne intravisto un barlume in Maria...`
`"Hai ragione.`
` Maria diventa un'altra persona quando parla di streghe...`
` Anche tu l'hai visto ieri in spiaggia, vero, Battler-kun?"`
`"Ti riferisci al portachiavi con lo scorpione...?`
` No, non sembrava essere di malumore.`
` Era come se avesse una doppia personalità."`
`"Aah, ogni tanto capita...`
` A volte succede, come quando Maria aveva iniziato a parlare del cerchio magico.`
` Però mette i brividi."`
`Stando a quanto diceva Jessica, ogni tanto capitava che Maria ridesse con quel suo ‘kihihihihih’.`
`Ne ero stupito perché era successo in un momento delicato, e per di più era la prima volta che la vedevo in quello stato, però...`
`"Cos'è quello che ha?`
` Maria ha una doppia personalità o qualcosa del genere?`
` Oppure mi stai dicendo che il suo sesto senso è talmente sviluppato da riuscire davvero a vedere gli spiriti?"`
`"...No, non penso sia qualcosa di simile.`
` A te non è mai successo, Battler?`
` Quando eri piccolo non hai mai voluto essere qualcun altro, uno diverso da te stesso?"`
`Quando sono appena nate, le persone sono prive di ogni tipo d'identità.`
`{n}Ma quando raggiungono l'età dello sviluppo, iniziano ad acquisire coscienza di sé, e la loro mancanza di individualità svanisce.`
`Vogliono essere diversi rispetto agli altri in qualcosa...`
`Ma non è detto che scopriranno qualcosa che li contraddistinguerà dagli altri della loro classe,`
` dato che a scuola impareranno in maniera simile le stesse nozioni, e verrà imposto loro lo stesso stile di vita.`
`Al che la prima cosa che fanno è infrangere le regole, durante la cosiddetta età della ribellione.`
` Siccome tutti seguono le regole, infrangendole, vogliono affermare la loro individualità...`
`Anche le persone attorno a loro che con fare gradasso derideranno questi comportamenti, definendoli infantili,`
` guardando le cose da quella prospettiva, capiranno che si tratta solo di un adorabile marmocchio alla ricerca di sé stesso...`
`Beh, sto facendo uno spiegone come un saccente, ma sto solo ripetendo quello che diceva il fratellone George.`
`Io stesso ero uno di quei ragazzini antipatici che pensavano fosse figo comportarsi come delle piccole carogne...`
`Beh, sapete, quando si è nell'età in cui si vuole farsi notare per attirare l'attenzione del sesso opposto...`
`"Alla base dell'età dello sviluppo risiede l'impulso di liberarsi della propria infantilità, simile all'istinto di un pulcino di rompere il suo guscio.`
` Conosci la differenza fra un bambino e un adulto?"`
`"L'età?`
` O la corporatura?"`
`"No, è l'esperienza.`
` Gli adulti sono accondiscendenti coi bambini perché questi ultimi hanno pochissima esperienza di vita.`
` Si finisce per ridere con fare assecondante a quello che dicono i bambini, perché guardano tutti dall'alto in basso, pur non sapendo nulla di come funziona il mondo."`
`"Già, lo capisco.`
` Quando sei piccolo, fai discorsi strani come se avessi capito tutto della vita, e vuoi atteggiarti come una persona più grande di te...`
`{n}Qualsiasi cosa loro diranno, gli adulti risponderanno con risatine sprezzanti, perché i bambini sono troppo ingenui, o perché capiranno quando saranno cresciuti..."`
`"Beh, avranno anche ragione, però per un bambino è irritante sentirsi snobbato in questo modo."`
`"...Ho afferrato.`
` È una questione di conoscenza e di esperienza, vero...?`
` In effetti, l'età non basta a rendere degno di rispetto qualcuno che ha buttato la sua vita."`
`"Motivo per cui, durante quel periodo, hanno l'impulso di volersi disfare dei loro tratti infantili, e di voler acquisire tratti di personalità diversi da quelli altrui.`
` E se le conoscenze e le esperienze sono ciò che permette di superare il proprio periodo infantile..."`
`"...Ci sono, quindi avere conoscenze che altri non possiedono costruisce la propria identità?"`
`"Sapete, alle elementari, quando sapevo cose che nessun altro in classe conosceva,`
` avevo cose che nessun altro aveva, e indossavo cose che nessun altro portava, mi sentivo un'eroina.`
` Anche tu avrai avuto esperienze simili, Battler."`
`"Già, già.`
` Di sicuro ebbi un periodo in cui volevo essere il primo in qualcosa...`
`{n}Eh sì, ero nell'età dello sviluppo, e volevo smettere di essere un bambino."`
`"Guardando questa fase di sviluppo in un'ottica più positiva, liberarsi della propria anonimità spinge ad acquisire abilità e conoscenze che nessun altro possiede..."`
`"Questo è interessante anche da una prospettiva sociologica.`
` Le persone acquisiscono competenze che gli altri non hanno, perché disprezzano la mancanza di personalità.`
` In tal modo, la società acquisisce una vasta gamma di capacità necessarie al suo mantenimento...`
` È sorprendente quanto sia vasto il progetto degli dei."`
`"Beh, avere caratteristiche uniche può essere anche qualcosa di negativo, no?`
` Per esempio, in una classe tutti studiano sodo, e io per farmi notare sono l'unico sfaticato."`
`...Eh sì, io ero così.`
` Solo di recente potei finalmente essere riconoscente verso quel professore delle medie che mi diede uno schiaffo dopo le lezioni.`
`"Ma, beh, cercavo di scavalcare cavalline che nessun altro riusciva a saltare,`
` di doppiare quelli che prendevano buoni voti e di essere il più veloce nelle maratone, cose del genere..."`
`"Era la mia personalità: se facevo pena negli studi, almeno potevo dimostrare di essere il migliore negli sport...`
` Chiaramente, ero nel pieno dell'età dello sviluppo."`
`"In fondo l'attività fisica tende ad attirare gli interessi dei ragazzi."`
`"Ma le ragazze di quell'età sono più orientate per robe spirituali...`
` Scommetto che anche nella tua classe c'erano gruppi di ragazze che parlavano di chiaroveggenza o di percezione del sovrannaturale."`
`"Sì, sì, eccome se c'erano!`
` Venivano da me per chiedermi il segno zodiacale ed il gruppo sanguigno, e poi sghignazzavano dicendo: ‘aah, lo sapevo, uhuhuh!’.`
`{n}Le loro risatine mi davano davvero sui nervi."`
`"In qualunque classe si andasse, alle ragazze piaceva la chiaroveggenza.`
`{n}C'era sempre qualcuna che chiedeva se fossi in grado di avvertire gli spiriti o meno, che sensitività avessi, e se potessi vedere cose invisibili."`
`"Perché né la divinazione, né la percezione del sovrannaturale vengono insegnate a scuola.`
` Per le ragazze, che tendono ad essere più introverse dei ragazzi,`
` è un argomento su cui è facile costruirsi un'identità, e che trovano molto avvincente."`
`"Così come i ragazzi che, quando entrano nell'età dello sviluppo, di colpo iniziano a fare i duri e a ribellarsi agli adulti,`
` le ragazze entrate in quella fase si interessano a queste cose...`
` Però a me non è successo!"`
`"...Quindi l'interesse di Maria per l'occulto non è poi così raro nelle ragazzine della sua età?"`
`...Anche a volerla mettere in quel modo... mi chiedevo se ciò spiegasse quella sorta di doppia personalità inquietante...`
`Mah, in un modo o nell'altro mi sembrava una spiegazione accettabile.`
`"Come avevamo detto poco fa, diventare un adulto significa acquisire conoscenze ed esperienze.`
` Per questo i bambini devono apprendere svariate nozioni e liberarsi della loro infantilità, così che possano comprenderlo..."`
`"Ora come in passato, il mondo di un bambino contiene certe illusioni che gli sono utili in quel periodo.`
` Capite a cosa mi riferisco?"`
`"Lo si vede sempre nei manga e negli anime, vero?`
` Funziona così.`
` Ad esempio, vengono risvegliati dei ricordi di una vita precedente.`
` O si viene posseduti dallo spirito di un qualche personaggio importante."`
`"Ah, oppure c'è anche un gene dormiente che viene riattivato,`
` o magari ritornano poteri e memorie prima sigillati, ci sono un sacco di cose del genere.`
`Per qualche motivo, queste robe sono parecchio popolari a quell'età...`
` Perché?"`
`"Tutti questi casi che avete illustrato sono fantasie che, quando si è piccoli, possono arricchire facilmente le proprie conoscenze ed esperienze.`
` Se una ragazzina di nove anni dice di essere posseduta da una strega che di anni ne ha mille,`
` è perché in questo modo, guadagnerà un'identità di 1009 anni."`
`"Beh, voglio dire, studiare è una seccatura.`
` Ma queste fantasie fanno al caso di quelli che vogliono acquisire abilità che nessun altro possiede, in modo da vantarsi e ricevere attenzioni."`
`Potevano fare gli spacconi con facilità, senza dover studiare...`
` Aveva senso, visto che è il più grande sogno di un bambino.`
`"Inoltre, nel loro desiderio di non essere più bambini, proiettano sempre un'immagine ideale del loro io,`
` e non è raro che tale aspirazione prenda la forma di una personalità alternativa."`
`"Battler-kun, immagino che anche tu a casa hai un comportamento leggermente diverso da quello che hai a scuola, giusto?`
` Probabilmente ti imbarazzeresti se un tuo compagno di scuola vedesse come sei a casa tua.`
` A scuola ti mostri per come vorresti essere, e a casa sei il tuo vero te stesso."`
`"...In altre parole, cambio il mio carattere a seconda della situazione...`
` Vuoi dirmi che avere personalità multiple è una cosa molto comune?"`
`"Una ragazza che è fan dell'occulto potrebbe definirle una possessione o un risveglio.`
` A dirla tutta, ci sono ragazzini che cambiano personalità in maniera incredibile..."`
`"Vale anche per i maschi, vero?`
` Ci sono ragazzi che dal nulla dicono di aver perso la pazienza, e si trasformano in una persona violenta.`
` Forse credono che sia figo, ma non è un bello spettacolo."`
`"Dunque, per riassumere...`
` State dicendo che, anche se una ragazzina dell'età di Maria mostrasse una seconda personalità raccapricciante, come lei fece poco fa,`
`non è poi un evento così tanto raro...?"`
`"La risposta breve è un sì...`
` L'identità è un fattore fondamentale per costruirsi una percezione di sé.`
` Prendersene gioco potrebbe invece far richiudere i bambini in sé stessi."`
`"Perciò, è importante assecondarli entro un certo limite...`
` Ma è l'apertura mentale del genitore che decide se questa cosa verrà accettata o meno."`
`"...Fratellone, non posso crederci che tu sia single...`
` Hai l'aria di uno che ha già cresciuto dei bambini fino alle scuole medie...`
` In tal caso, mi chiedo se anche zia Rosa fosse a conoscenza della doppia personalità di Maria."`
`"Lo sapeva...`
` Che resti fra noi, ma zia Rosa non sopportava questa cosa.`
`{n}Diceva che era seccante, e che stava rendendo Maria sempre più isolata dal resto della classe."`
`"Perciò, ogni volta che Maria iniziava a parlare di occulto o a ridere come una strega, le dava una sberla...`
` E sembra che fosse la ragione per cui Maria smise di parlare in quel modo di fronte a lei."`
`...Magari ciò che era successo prima...`
` era soltanto un giochetto di una ragazzina che stava attraversando il suo periodo di crescita?`
`Una bambina che, interessandosi delle streghe e dell'occulto, voleva apprendere qualcosa che altri non conoscessero, e acquisire una sua individualità...`
`E dal momento che desiderava essere diversa da sé stessa, essendo molto piccola, si alternava con una personalità ideale da strega...`
`Inizialmente la trovai tremendamente inquietante,`
` ma una volta che il fratellone George me lo spiegò in quella maniera, mi era sembrata una fase che tutti un tempo avevamo attraversato...`
`Che rimanga fra noi, ma quando andavo all'asilo,`
` mi ero unito ad un gruppo di monelli che formavano le Forze di Difesa Terrestri, e dicevamo che avremmo protetto la pace del pianeta Terra.`
`Se penso a come ripetevamo ‘FDT! FDT!’ durante le nostre cosiddette ‘battaglie d'addestramento’, mi viene d'arrossire...`
`Maria si stava comportando come aveva sempre fatto,`
` immersa nella TV, facendo i suoi ‘uuh, uuh’ e ridendo come si confaceva ad una ragazzina della sua età...`
`Ma dentro di lei era assopita un'altra personalità, la quale aveva idealizzato una strega che ammirava e a cui credeva ciecamente.`
`Ma non era nulla di anormale, era qualcosa di tipico per una ragazzina di quell'età...`
`...Mi ero calmato un po'.`
` Il mio shock da quello strano episodio avvenuto prima in cucina si era placato...`
`Se non avessi parlato con il fratellone e Jessica, sarei stato ancora spaventato dall'idea ridicola di una strega incorporea che stava alle mie calcagna...`
`Però... potevo davvero accettarla come spiegazione per quanto accaduto?`
`Se si fosse trattato soltanto di Maria, avrei potuto chiudere la questione come una fantasia capricciosa di una bambina nel suo periodo di crescita...`
`Ma lì c'erano anche Genji-san, Kanon-kun, e la vecchia Kumasawa.`
`Nessuno di loro aveva negato le parole di Maria...`
`Senza dire nulla, avevano affermato {i:l'esistenza} di {f:5:Beatrice}.`
`La cosa mi mise un po' a disagio...`
`Zia Eva aveva affermato che non c'era nessuna 19ª persona,`
` e che il crimine fosse senz'altro una macchinazione interna connessa alle dispute familiari.`
`Nell'altra sponda vi era zia Natsuhi, la quale sosteneva che il colpevole si celasse da qualche parte al di fuori della villa.`
`Valeva a dire che stava negando un possibile complotto interno, e che invece affermava l'esistenza di una 19ª persona.`
`Inoltre, Maria e i domestici all'interno della cucina avevano dichiarato che esisteva una 19ª persona.`
`Ma secondo loro, questa 19ª persona non poteva essere umana...`
` Avevano detto che era una strega invisibile, che stava tramando qualcosa di misterioso.`
`C'era una 19ª persona, oppure no?`
` E il colpevole era un essere umano, o una strega?`
`Non erano discorsi che potevo lasciar correre con una risatina...`
` Neanche quelli più assurdi che coinvolgevano una strega.`
`"...Jessica.`
` Io sapevo che la storia di {f:5:Beatrice} fosse uno spauracchio degli adulti, per far sì che i bambini non girovagassero nella foresta...`
` ma esiste una versione diversa in questa villa...?"`
`"...Mmh...`
` Io la penso come te, ok?"`
`"Penso che sia uno stupido racconto dell'orrore inventato dai nostri genitori per fare in modo che i bambini ascoltino quello che dicono...`
` Ma non posso negare che all'interno della villa ci sia un'atmosfera che lo rende difficile da dire ad alta voce..."`
`"...Questo perché nostro nonno ha affermato che {f:5:Beatrice} esiste.`
` E i domestici non sono in una posizione in cui possono mettere ciò in dubbio.`
` Dato che perfino zio Klaus e gli altri non vogliono litigare con lui, all'apparenza lo assecondano..."`
`"Perciò, dubitare nella villa dell'esistenza di {f:5:Beatrice} potrebbe essere definito una sorta di tabù.`
` Diversamente da noi, che veniamo qui solo una volta all'anno...`
` Dico bene?"`
`Jessica fece un gran fischio in segno di ammirazione...`
` La deduzione del fratellone sembrava essere corretta.`
`"...È proprio come dici tu, cugino George.`
` Nessuno ci crede fino in fondo...`
`{n}Ma di facciata, ne accettano l'esistenza."`
`"Vedi, è proprio come l'atteggiamento di certa gente nei confronti degli dei.`
`Anche se sanno che non esistono davvero, sentono che sarebbe maleducato dirlo ad alta voce..."`
`"...Che cosa ne pensano i domestici?`
` Dopotutto, dal momento che il loro datore di lavoro dice che lei esiste, loro devono adeguarsi, giusto...?"`
`"Beh...`
` Non conosco i dettagli...`
` ma tra i domestici, la storia di {f:5:Beatrice} è trattata come una specie di racconto dell'orrore..."`
`"Ti ricordi di ieri, quando Shannon ci stava parlando in spiaggia?`
` Quella storia di come una notte avesse visto qualcosa di inquietante, mentre stava facendo la ronda."`
`Aveva detto qualcosa del genere...`
`In quegli attimi non ci diedi molto peso, pensando che stesse andando incontro a Maria, che si sentiva offesa...`
` ma in effetti sembrava essere molto seria mentre lo diceva...`
`Giusto.`
` Effettivamente, aveva parlato in quel modo.`
`Aveva davvero detto lo stesso genere di cose che Genji e gli altri avevano ripetuto all'unanimità in cucina...`
`"Inoltre, altri domestici hanno visto danzare dei fuochi fatui e delle farfalle luccicanti...`
` Anche Kanon-kun disse di aver visto qualcosa di simile durante il suo turno di guardia notturno."`
`"E poi, ultimamente tra i domestici si dice che a notte fonda spesso si sentono degli strani passi all'interno della villa.`
` Tra di noi gira voce che la {f:5:Beatrice} del ritratto svanisca, per poi camminare lungo la villa..."`
`"Mi successe molto tempo fa, ma anche io ho sentito dei rumori di passi simili durante le mie ronde notturne."`
`...Già,`
` lo aveva detto senz'altro.`
` Esattamente le stesse cose di cui prima mi avevano parlato.`
`"Ah, ma... non c'è niente di cui aver paura, va bene?`
` {f:5:Beatrice}-sama è un'altra sovrana di questa villa, diversa dalla figura del padrone.`
` Perciò, non bisogna necessariamente temerla. Ho sentito che finché la si rispetta, non farà nulla di male."`
`"Ma è spaventosa se le si manca di rispetto, giusto?"`
`"...Esatto.`
` Ho sentito che, poco prima che iniziassi a lavorare qui,`
` una che parlò male di {f:5:Beatrice}-sama cadde giù per le scale, e si dimise a causa di una brutta ferita al bacino.`
` A causa di ciò, tra i domestici girava voce che l'ira di {f:5:Beatrice}-sama fosse ricaduta su di lei..."`
`"...Se non la tratterai col dovuto rispetto, su di te ricadrà la sua ira, e verrai ferito...`
` In altre parole, per i domestici, l'esistenza di {f:5:Beatrice},`
` è una storia tanto credibile quanto quella per cui, se ti comporti male con la {c:86EF9C:dea Inari}, riceverai la maledizione di una potente {c:86EF9C:kitsune}."`
`A dirla tutta, anche se in questa epoca moderna tutti riconoscono che non esistono cose come le maledizioni...`
` la gente le teme, e porta ad esse un certo livello di riverenza.`
`In un'area residenziale si può vedere spesso che, quando si sta costruendo una casa, viene chiamato un sacerdote shintoista per una cerimonia che onora il dio di quell'appezzamento...`
`Si potrebbe pensare che sia soltanto un gigantesco spreco di tempo e di denaro,`
` ma si dice che se i lavoratori non lo fanno, avverrà un grande incidente, perciò non trascurano mai queste operazioni.`
`Si sentono anche storie in cui, se un tempio di Inari venisse negligentemente rimosso durante una pianificazione urbana,`
` allora ci sarebbe stata una maledizione da parte di una potente kitsune.`
`Penso di aver letto da qualche parte che, quando le forze occupanti tentarono di espandere un aeroporto, cercando di rimuovere una statua della dea Inari che era d'intralcio,`
` tutti gli operai furono uno ad uno messi improvvisamente al tappeto da una febbre misteriosa.`
`Anche in posti come Tokyo...`
` non è raro vedere edifici contemporanei stipati tutt'intorno ad un vecchio tempio di Inari, come ad evitarlo, e lo stesso vale per aree residenziali moderne.`
`E questo non si limita solo al Giappone.`
` Si potrebbe dire che ricorda il modo in cui gli stranieri battezzano i neonati.`
`Se non ricordo male, la dottrina cristiana sentenzia che,`
` se le anime non battezzate hanno anche la benché minima traccia di peccato, ciò basterà a spedirle all'inferno.`
`Mettere dell'acqua sulla fronte di un infante servirà solo a farlo piangere.`
`Ma se basta questo ad evitare che i loro figli vadano all'inferno, i genitori condurranno con gioia tale cerimonia...`
`In parole povere, anche se viviamo in una società moderna e razionale,`
`{n}non siamo ancora capaci di abbandonare queste credenze e questi timori...`
`Si potrebbe definirla un'accettazione dell'esistenza del soprannaturale, per quanto passiva.`
`Magari, in quest'isola, l'unica differenza era che veniva venerato col nome di {f:5:Beatrice}...`
`"...Dunque, per farla breve,`
` se su quest'isola accade qualcosa che non sembra spiegabile in termini umani, viene definito un'opera di {f:5:Beatrice}..."`
`"Credo che l'abbia detto anche Shannon-chan.`
` Le finestre, le porte e i lucchetti che dovevano essere chiusi per bene sarebbero stati trovati aperti all'ispezione seguente.`
` Le luci che sarebbero dovute essere accese erano spente, e le luci che sarebbero dovute essere spente erano state accese..."`
`"E se non sbaglio, Jessica aveva scherzato sul fatto che era stata opera di {f:5:Beatrice} se, una mattina, stava per uscire e non riuscì a trovare la sua borsa, vero?"`
`"Hai una buona memoria...`
` Normalmente si direbbe che l'hanno nascosta degli gnomi, ma su quest'isola si dice che è stata {f:5:Beatrice}.`
` Cavolo, che razza di storia."`
`"Mi pare che questa villa esiste da circa trent'anni, no?`
` È proprio per quello che nascono storielle di fantasmi e di occultismo.`
` Come per i sette misteri di una scuola giapponese."`
`"...Pertanto,`
` se ‘rigirassimo la scacchiera’...?"`
`"Eh?"`
`"...In altre parole, su quest'isola vige una regola, per cui viene considerata opera di {f:5:Beatrice} ciò che non può essere stato eseguito da degli umani.`
` Cose che gli umani non possono fare...`
` Quanti esseri umani ci sono qui?`
` Ce ne sono diciotto..."`
`"Quindi il colpevole, seguendo la regola di quest'isola, ha voluto mostrarci il crimine come un'opera della strega.`
` Se fosse così, non avremmo altra scelta se non di accettare che il responsabile sia una 19ª persona..."`
`"{i:Non mi piace}.`
` Non mi piace per niente."`
`"Che cosa non ti piace...?"`
`"...Ipotizziamo che esista una 19ª persona invisibile, che voglia che la gente si accorga della sua esistenza...`
` Se fossi stato io, l'avrei fatto con un tempismo ideale, sapete?"`
`"...Che cosa intendi per ‘tempismo ideale’?"`
`"...Beh.`
` Il delitto ha avuto luogo tra la mezzanotte e l'alba, giusto?`
`{n}Abbiamo alcune persone che hanno discusso fino a notte fonda, alcune che avevano un turno notturno, e altre che sono tornate nelle loro stanze per dormire..."`
`"Tutti gli alibi sono molto fumosi, quindi ci sono ragioni per sospettare che il crimine sia stato una macchinazione interna.`
` Fratellone George, probabilmente zia Eva l'avrà detto anche a te, no?`
` Del fatto che le probabilità che sia stato un complotto interno fossero alte?"`
`"...Nngh... sì...`
` Più o meno."`
`"...Ciò significa che, se questa 19ª persona invisibile esistesse davvero, questo primo crimine non è riuscito ad attirare l'attenzione su di essa..."`
`"Anzi, ha proprio scelto il momento sbagliato della giornata per farlo.`
` Se questa 19ª persona invisibile avesse davvero voluto mettersi in mostra,`
` avrebbe dovuto commettere il crimine {i:in un contesto che potesse dimostrare l'innocenza di tutte le restanti dodici persone}."`
`"Finché c'è anche solo un umano di cui possiamo sospettare, la 19ª persona non è riuscita a rendere chiara la sua esistenza.`
` Ecco perché la mezzanotte, un orario in cui l'alibi di ognuno di noi è il più incerto,`
` è anche l'orario più incerto per questa 19ª persona.`
` Eppure, il colpevole ha scelto di commettere il crimine in quel momento."`
`"...Commettendo il crimine a quell'ora, uno di noi diciotto sarebbe stato certamente sospettato...`
` Ciononostante, qualcuno ha consegnato una lettera a Maria definendosi una strega, e tutti negano di essere stati loro a farlo."`
`"In altre parole... stai cercando di dire che uno di noi diciotto vuole farci credere che esista una 19ª persona che si chiama {f:5:Beatrice}...?"`
`"È un'ipotesi molto azzardata...`
` Credo che la teoria di mia madre che qualcuno si stia nascondendo fuori dalla villa sia più credibile...`
` Battler, non dirmi che sospetti che il colpevole sia in questo salotto..."`
`"Sì...`
` Qualcuno sta cercando di costringerci ad accettare che {f:5:Beatrice} esista...`
` Proprio così, tutto ebbe già inizio con quella lettera di ieri sera...`
` Non ho né basi, né prove...`
` Ma se rigiro la scacchiera, questa è la mia congettura."`
`"...Ma è troppo assurda...`
` Devi aver letto troppi romanzi gialli strani..."`
`"Comunque sia, è una prospettiva che non possiamo ignorare...`
` Sia che esista una 19ª persona o meno,`
` il colpevole sta sicuramente tramando qualcosa in accordanza con la regola dell'isola..."`
`"Ora che sto ascoltando Battler-kun mentre parla, mi è venuto in mente un dettaglio raccapricciante."`
`"Un dettaglio raccapricciante...?"`
`"Sì...`
` Ve lo ricordate?`
` La lettera di {f:5:Beatrice}...`
` Diceva che {f:5:Beatrice} avrebbe reclamato i suoi interessi.`
` E per interessi, intendeva tutto ciò che è in possesso della famiglia Ushiromiya."`
`Jessica ed io ripensammo a ciò che Maria aveva letto ad alta voce la sera precedente...`
`"...Sì, diceva così.`
` Diceva proprio così.`
` Diceva che la riscossione degli interessi sarebbe avvenuta a breve, ma che se l'enigma dell'oro fosse stato risolto, avrebbe perso quel diritto."`
`"...Il nonno ricevette l'oro, e con esso ricostruì la famiglia Ushiromiya.`
` In altre parole, {f:5:Beatrice} sta affermando che tutto ciò che è stato creato utilizzando l'oro come capitale, conta come parte degli interessi...`
` Il che significa..."`
`"È una battuta cruenta, fratellone...`
` Non vorrai mica dire... che per tutto ciò che è in possesso della famiglia Ushiromiya...`
` intende tutto ciò che è stato creato dal nonno...`
` ossia, tutta la sua famiglia che condivide il suo sangue...?!"`
`"Se interpretiamo la lettera in questo modo...`
` questi omicidi sono una riscossione legittima degli interessi di {f:5:Beatrice}...`
` Se è così, questi crimini proseguiranno...`
` Perché la riscossione degli interessi è ancora a metà."`
`George si voltò verso il salotto...`
` C'erano ancora molte persone che avevano ‘Ushiromiya’ nel loro nome.`
`E poiché Gouda-san e Shannon-chan erano stati uccisi...`
` sapevamo che nemmeno i domestici che non portavano il cognome degli Ushiromiya fossero al sicuro...`
`"Q-Quindi...`
` sta pianificando di ucciderci tutti...?"`
`"Ma cugino George, non ha alcun senso!`
` Allora perché solo sei persone?`
` Avrebbe potuto ucciderne molte di più.`
` Nella peggiore delle ipotesi, avrebbe potuto assalirci tutti nel sonno, e ucciderci in una sola notte.`
` Perché non l'ha fatto?!"`
`"...Per la condizione speciale...`
` Se apparirà qualcuno che risolverà l'enigma dell'oro, lei avrà perduto il suo diritto agli interessi...`
` E poi, vi ricordate come finiva la lettera...?`
` Ci ha sfidato a risolvere l'enigma dell'oro di nostro nonno."`
`"Cristo...!`
` Finalmente stiamo capendo il messaggio del colpevole, eh...?`
` In altre parole, il colpevole ci sta dicendo di provare a risolvere l'enigma sull'epigrafe di nostro nonno...`
` {i:E per di più, se rimarremo seduti senza far niente, la riscossione degli interessi continuerà a procedere}..."`
`Ero consapevole che tutto ciò si basasse su diverse ipotesi campate per aria...`
`Ma non tutto ciò che avviene nel mondo si manifesta in maniera chiara e lineare...`
`La maggior parte degli eventi a noi sconosciuti erano solo dei punti isolati...`
`Disponendoli lungo una linea, avremo potuto comprenderli.`
`Quanto più i punti uniti alle due estremità di questa linea sarebbero stati vicini tra loro, tanto più facile sarebbe stato capirli tramite la logica...`
`E se fossero molto distanti, sarebbe stato vero il contrario.`
` E dalla loro distanza, avremo capito quanto siamo fuori strada...`
` Tuttavia, se lo spazio tra i punti sarebbe stato ristretto, avrebbe voluto dire che lo sarebbero state anche le nostre teorie.`
`Che differenza c'è tra una congettura e un ragionamento?`
` Stavo cercando forzatamente di comprendere questo caso con delle congetture scontate?`
`No, non era così.`
` Quando cerchi qualcosa nel buio a tentoni con le mani, la tua ricerca avviene proprio grazie alle tue supposizioni.`
`Solo tramite le supposizioni si possono scovare i punti che vanno uniti...`
`{n}Il ragionamento non è altro che l'atto di tracciare una linea che li colleghi.`
`Non esiste un ragionamento privo di supposizioni...`
` Forse quello che stavo facendo era azzardato... ma di certo non era sbagliato.`
`Solo con la forza delle supposizioni si possono estrarre indizi dalle tenebre...`
`Indizi che in seguito, verranno collegati grazie alla forza dei propri ragionamenti...`
`Era molto simile al processo in cui, una volta individuato il punto debole di un nemico, esso verrà poi colpito.`
`Non importava se ero fuori strada.`
` Dovevo prima trovare un punto debole.`
`{n}Per poi pensare a come colpirlo!`
`Era il momento di individuare dei punti da collegare in seguito...!`
`Per il momento, misi da parte l'idea dell'ipotetica esistenza di una 19ª persona...`
`{n}e presentai la teoria che l'obiettivo del colpevole potesse essere quello di farci risolvere l'enigma dell'epigrafe.`
`Lo zio Hideyoshi sembrava esserne estremamente interessato, ma la zia Natsuhi la liquidò, ritenendola assurda.`
`"Non hai tutti i torti.`
` Ponendola in questo modo, si ottiene una spiegazione anche per quella lettera sospetta.`
` Questo movente sembra allinearsi abbastanza bene con quanto è successo...!`
` Mettiamo da parte chi possa aver consegnato la lettera a Maria-chan."`
`"Uuh!`
` {f:5:Beatrice} esiste!!`
` Uuh."`
`Anche se stava gonfiando le guance in quel modo carino che faceva fin da ieri... non riuscivo a considerarlo tale...`
`Se l'avessi presa in giro, avrebbe potuto improvvisamente scoppiare in una risata inquietante...`
`"...Non c'è nessun oro nascosto.`
` Tuttavia, se il colpevole ambisce all'oro di nostro nonno, di cui è ciecamente convinto della sua esistenza,`
` e se intende cospirare per farci risolvere l'enigma in modo da appropriarsene, posso ritenerla una teoria accettabile."`
`"Ma se così fosse, perché iniziare con l'uccidere quelli più in alto all'interno della famiglia Ushiromiya?"`
`"...Avete ragione.`
` Se vuole farci risolvere l'enigma, uccidere le persone più vicine a Kinzo-san non mi sembra una scelta saggia."`
`"Mi sembra giusto, no...?`
` E inoltre, seguendo questa logica, non avrebbe fatto prima a minacciare nostro padre in primis?`
` Sarebbe stato più veloce chiedere risposte da chi l'ha scritto, piuttosto che cercare di farcelo risolvere."`
`"Non avete tutti i torti...`
` Però penso che papà non sputerebbe mai il rospo con una minaccia qualunque."`
`"Chiunque conosca bene Kinzo-san è ben consapevole che non si piegherebbe mai, dinanzi a delle mere minacce..."`
`"...Lui è l'uomo che porta la famiglia Ushiromiya sulle proprie spalle, e di cui ne detiene le ricchezze.`
` Fino ad oggi ha subito svariati attacchi e minacce.`
` Noi oggi prosperiamo proprio grazie al suo aver sormontato ogni difficoltà."`
`"Su questo sono d'accordo anch'io, cavolo.`
` Proprio non me lo ci vedo mio nonno che obbedisce a qualcuno per via di una minaccia!"`
`"...Jessica, modera il tuo linguaggio."`
`"...Nngh...`
` Va bene."`
`"In tal caso... che ne dite di questa idea...?`
` No, potrebbe essere anche questa campata in aria...?"`
`...Non potevo esitare.`
` Le idee strampalate sono come un arco con delle frecce...`
`Possono essere difficili da usare, ma sono un'arma eccellente per colpire i nemici a distanza...`
`Degli studi affermano che le ferite da freccia sono state la causa principale delle morti in battaglia...`
`In uno scontro non si può scoccare una singola freccia.`
`Ne vengono lanciate in gran quantità, per poi piovere giù sul versante nemico...`
`Perciò bisognava spararle, una dopo l'altra!`
` {i:Facendole piovere giù, sul versante della verità}...!`
`"Se il colpevole mira all'oro nascosto, farci risolvere l'enigma non è molto efficiente.`
` Sarebbe più rapido chiedere risposte a colui che l'ha creato..."`
`"In tal caso, la domanda è...`
` Tutto questo è un messaggio rivolto al nonno?"`
`In altre parole, questi omicidi erano una minaccia indirizzata al nonno...`
`{n}Un messaggio per cui, se non avesse rivelato il nascondiglio dell'oro, i membri della sua famiglia sarebbero stati uccisi uno ad uno.`
`E se non fossimo gli unici ad essere costretti a risolvere l'enigma...?`
` E se lo fosse anche il Nonno?!`
`Mettendola in questo modo, si poteva spiegare la misteriosa scomparsa di nostro nonno.`
`A giudicare dallo stato in cui sono stati lasciati i sei cadaveri, se il colpevole avesse già attaccato il nonno,`
` sarebbe stato senz'altro messo in mostra da qualche parte, con l'aggiunta di quel trucco orrendo.`
`Eppure, non l'avevamo ancora trovato...`
` Quindi voleva dire che il nonno era stato rapito, per poi venire rinchiuso altrove?!`
`"...Una cosa del genere...`
` Non può essere, una cosa del genere...!"`
`"Uhuhuhuh.`
` Un discorso interessante...`
` Dunque nostro padre è confinato da qualche parte,`
` sotto la minaccia per cui, se non dirà dov'è nascosto l'oro, gli omicidi si ripeteranno in successione?"`
`"Non riesco a concepire come tu possa trovarlo interessante...!"`
`Zia Natsuhi si rivolse a lei in tono minaccioso, ma zia Eva si limitò a sorridere con nonchalance.`
`"...Dato che non l'abbiamo ancora visto dopo tutto questo tempo, sono quasi certo che nostro nonno sia coinvolto in questo caso.`
` Se ci si pensa su, non si può ignorare l'ipotesi di Battler-kun, giusto...?"`
`"Fai silenzio, George...`
` Prima di tutto, quando è sparito nostro padre?"`
`"...Chi è stata l'ultima persona a vedere papà?"`
`"...Probabilmente sono stata io.`
` Stamattina, quando eravamo agitati per l'assenza di mio marito e degli altri, abbiamo discusso che potevano essere nello studio di nostro padre,`
` e mi sono diretta nella sua stanza per salutarlo..."`
`"Ora che ci penso, ho tenuto con me la chiave dello studio per tutto questo tempo.`
` Lascia che te la restituisca, Genji."`
`Zia Natsuhi tirò fuori la chiave dorata, e la porse a Genji...`
`Vedendo la chiave, zia Eva ridacchiò...`
`"...Ehi, Genji-san.`
` Penso che ad ogni modo, la polizia ispezionerà accuratamente anche la stanza di nostro padre...`
` Se lì c'è qualcosa di nascosto, verrà comunque scoperto...`
` Per cui forse sarebbe meglio parlarne qui e adesso, non credi?"`
`"...Di cosa sta parlando?"`
`"Semplice...`
` Lo studio di nostro padre è una camera chiusa, da cui non si può entrare o uscire senza quella chiave, giusto?`
` Voglio accertarmi che sia vero.`
`{n}C'è una sola entrata per lo studio di nostro padre.`
` Che mi dici della finestra?`
` Ci sono altre entrate o uscite?"`
`"...Non ce ne sono.`
` Non c'è modo di entrare, se non dall'ingresso."`
`"Ne sei certo?`
` Non c'è qualche porta segreta nascosta o qualcosa di simile...?`
`Dato che nostro padre non è qui, il membro della famiglia Ushiromiya più in alto nella gerarchia sono io.`
` Te lo chiedo in quanto rappresentante del capofamiglia degli Ushiromiya.`
` Tienilo a mente quando mi risponderai."`
`"Ci sono altri modi per entrare o uscire da quella stanza, oltre all'entrata principale...?`
` Dovresti saperlo, essendo il collaboratore più vicino a nostro padre."`
`Zia Natsuhi sembrò essersi offesa per la parte sull'essere più in alto nella gerarchia,`
` ma per il momento non intervenì, attendendo la risposta di Genji...`
`Non potevo fare a meno di sentirmi leggermente a disagio.`
` Perché continuava a parlare di porte nascoste...?!`
`"Kanon-kun, Kumasawa-san, vorreste dirmi se anche voi sapete qualcosa?`
` Se ce n'è una, sarebbe meglio se lo diceste..."`
`"Altrimenti qualcuno potrebbe venire messo in trappola con estrema facilità, no...?`
` Ma se si suppone che vi sia una porta nascosta, allora il mio intero ragionamento è un buco nell'acqua."`
`Zia Eva non specificò chi poteva venire messo in trappola...`
` ma a giudicare dall'andamento della conversazione, intuii che si stesse riferendo a zia Natsuhi.`
`"...Mamma, di cosa parli?"`
`"Fai silenzio per un attimo, George...`
` Che dite?`
` Genji-san?`
` Kanon-kun?`
` E tu, Kumasawa-san?`
` C'è una porta nascosta?`
` O no?`
` Genji-san, dovresti aver supervisionato i lavori allo studio di nostro padre, durante la sua ristrutturazione.`
` Non ti permetterò di dire che non lo sai."`
`"...Non vi è nulla del genere all'interno dello studio del padrone."`
`"Ne sei sicuro?`
` E tu, Kanon-kun, a cui è stata concessa l'aquila monoalata?"`
`"...È vero.`
` Ne sono sicuro...`
` Nello studio del padrone non c'è nulla di paragonabile ad una porta nascosta."`
`"Kumasawa-san?"`
`"...N-No, neanche io ne ho mai sentito parlare..."`
`"E lei, dottor Nanjo, visto che è un amico stretto di nostro padre?"`
`"...M-Mai sentita una cosa del genere..."`
`"Splendido!`
` Dunque, siete pronti?`
` Darò inizio al mio discorso.`
` È tutto molto semplice."`
`Tutti rimasero perplessi, chiedendosi su cosa zia Eva fosse in procinto di parlare con tanto orgoglio...`
`Zia Eva rise trionfalmente, come se stesse per rivelare un segreto di cui solo lei ne era a conoscenza.`
`"Natsuhi-san è stata l'ultima persona a vedere nostro padre, giusto...?`
` Non ricordo l'ora esatta, ma credo che fosse poco prima delle 9:00 di questa mattina..."`
`"Te lo ricordi?`
` Ti ho incrociata proprio mentre stavi uscendo dallo studio di nostro padre, vero?"`
`"...Sì, me lo ricordo.`
` Cosa c'entra tutto questo?"`
`"E quando ti sei recata in seguito verso lo studio di nostro padre?`
` Quando abbiamo trovato i corpi del fratellone e degli altri, giusto?`
` Sei salita allo studio insieme a me per riferirlo, e abbiamo entrambe confermato la sua assenza."`
`"...A proposito, mia cara cognata.`
` Per caso hai notato qualcosa, quando in quel momento sei entrata nello studio di nostro padre?"`
`"...‘Notato qualcosa’...?`
` Di cosa stai parlando?"`
`"E dai...`
` Hai raccolto dell'immondizia, vero?`
` Era uno scontrino piegato."`
`"...Se non sbaglio, mi pare di aver raccolto della spazzatura.`
` E questo cosa...?"`
`"Mi hanno dato quello scontrino quando ho comprato delle caramelle, in un chiosco in cui ci siamo fermati prima di arrivare all'aeroporto."`
`Zia Eva prese dalla sua borsa un sacchetto di caramelle.`
`"...Aah, lo scontrino di quelle caramelle che avevi comprato...?`
` Ma mamma, cosa c'entra quello scontrino con tutto questo...?"`
`"George, stai un po' zitto e ascolta..."`
`Lo zio Hideyoshi aveva un'espressione un po' seria...`
` A quanto pareva, aveva compreso dove zia Eva volesse andare a parare.`
`"Era solo uno sfizio, dico davvero.`
` Non avevo assolutamente previsto nulla,`
` né tantomeno volevo tendere una trappola a Natsuhi-san..."`
`"Quello scontrino, a dire il vero...`
` Mia cara cognata, tu ti ricordi di avermi incontrato subito dopo l'ultima volta che avevi fatto visita a nostro padre, vero?`
` Lo infilai in quegli attimi, nella porta dello studio."`
`"...Quindi, che cosa significa?`
` Stai dicendo che nessuno ha aperto la porta finché zia Natsuhi non ha raccolto lo scontrino...?"`
`"A-Aspetta un attimo, zia Eva...!`
` Infilare uno scontrino è troppo sgamabile!`
`{n}È probabile che quando il nonno è uscito fuori, l'abbia notato e rimesso a posto per il gusto di farlo..."`
`Jessica si affrettò a controbattere...`
`Non le era ancora chiaro il senso di tutto ciò,`
` ma si rese conto che avrebbe sollevato dei sospetti su sua madre.`
`"Naturalmente, ho piegato lo scontrino fino a rimpiccolirlo, in modo che non si potesse notare.`
` Ma anche se si supponesse che l'abbia visto cadere, non avrebbe avuto modo di sapere con precisione a quale altezza era stato infilato, giusto?"`
`"L'ho controllato mentre Natsuhi-san stava estraendo la chiave.`
` Lo scontrino era ancora incastrato lì, a neppure un millimetro di distanza da dove l'avevo infilato...!"`
`"...N-Non riesco a comprendere il motivo di un giochetto così infantile!`
`{n}S-Scommetto che sei stata sempre tu a fare quello scherzo sulla porta della mia stanza!"`
`"...La porta della stanza di Natsuhi?"`
`"...Mi metteva a disagio, così non ne ho parlato,`
` ma quando mi sono svegliata stamattina, fuori dalla mia porta era stato messo sù uno scherzo con della vernice rossa, che mi sembrava simile a quella messa sulla saracinesca.`
` Erano dei segni orribili, come se qualcuno avesse tentato di squarciare la porta..."`
`"Ma che roba è?!`
` Perché sei stata zitta fino ad adesso?!!"`
`"Mi rincresce molto.`
` Dato che da allora, si sono verificati vari eventi orribili uno dopo l'altro, mi era sfuggito di mente fino a questo momento."`
`"Non ne so nulla a riguardo.`
` Non sto parlando della tua porta, ma di quella della stanza di nostro padre, ok?`
` Tra il momento in cui avevi confermato che nostro padre era nella sua stanza, e il momento in cui insieme abbiamo confermato la sua assenza, quella porta non è stata aperta nemmeno per una volta.`
` Come ha fatto nostro padre ad uscire senza usare la porta?"`
`"...N-Non ne ho idea...!`
` Mi piacerebbe poterlo sapere!!!"`
`"Natsuhi-san, oltre a te, chi altro ha controllato se papà fosse nella sua stanza?"`
`"L'ultima volta che vidi Kinzo-san è stata ieri sera, mentre giocavamo a scacchi...`
`Dovrei essere rimasto con lui fino a poco prima della cena..."`
`"E chi lo ha visto dopo?"`
`"...Io.`
` Gli ho portato la cena di ieri sera."`
`"...Sì.`
` Shannon ed io eravamo con lui."`
`"Quindi, fino ad allora, papà era sicuramente nella sua stanza...`
` Tuttavia, Natsuhi-san.`
` Quando avete visto che non c'era, sembrava che tutte le porte e le finestre dello studio fossero chiuse, giusto?`
` Eppure hai detto che stamattina lo avevi incontrato."`
`"...N-Non capisco perché siate diventati tutti così ostili.`
` Qualcuno potrebbe darmi una spiegazione...?"`
`"...P-Papà, mamma...`
` state dicendo che, quando zia Natsuhi ha detto di aver visto stamattina nostro nonno...`
` stava mentendo?"`
`"Mamma non mentirebbe mai, è una persona onesta!!`
` Perché mai dovrebbe sparare balle?!"`
`"Jessica!`
` Quante volte ti ho detto di moderare il tuo linguaggio?!"`
`All'improvviso si scatenò un putiferio...`
`Zia Eva e zia Natsuhi si stavano azzuffando a parole attraverso il tavolo del salotto,`
` il fratellone George e Jessica stavano facendo lo stesso...`
` Ma che cazzo...?!`
`"Ieri sera lo hanno visto in molti, giusto?`
` Ma da stamattina in poi, tu sei l'unica che sostiene di aver visto nostro padre, Natsuhi..."`
`"E poi c'è questa stranezza che il mio scontrino può attestare...`
` Allora, come possiamo collegare questi due elementi...?"`
`Zia Eva spinse tutti noi a supporlo...`
`Certo, quello scontrino poteva portare a qualcosa...`
` Ma non sapevo con quali altri punti collegarli per formare una linea...!`
`Cercando la risposta che zia Eva si aspettava...`
` avremmo ottenuto che zia Natsuhi avesse mentito, fingendo che quella mattina il nonno fosse nella sua stanza.`
`Uno sfizio di zia Eva aveva rivelato qualcosa del genere...?!`
`"Non riesco proprio a capirlo!!`
` Perché mamma avrebbe dovuto mentire?!`
` Non ne aveva motivo, giusto?!"`
`"...È quello che voglio sapere anch'io."`
`"Ma sai, Jessica-chan?`
` Non possiamo essere sicuri che non aveva nulla da guadagnare dal mentire sulla presenza di nostro padre nella sua stanza, vero?`
`Ogni tanto succede nei libri gialli, no?`
` È un trucco in cui si mente sull'ora in cui la vittima era in vita, per falsificarsi un alibi."`
`"D-Di cosa stai parlando?!`
` Non ho mai sentito una roba simile!"`
`"...Non abbiamo ancora trovato nostro padre, ma è abbastanza naturale pensare che sia già stato ucciso.`
` Se questo è vero, molto presto troveremo senz'altro il suo cadavere..."`
`"Se, a quel punto, l'ora della morte potesse essere abilmente contraffatta, Natsuhi-san sarebbe in grado di crearsi un alibi...`
` Avete capito?`
` Allora?"`
`...Stamattina, Zia Natsuhi aveva mentito quando aveva confermato che il nonno era nella sua stanza...`
` e in quel momento era già morto...?`
`Dopodiché, aveva spostato il corpo altrove, cammuffandolo per farlo sembrare ucciso in quell'istante...`
`E stando con tutti noi, le avrebbe permesso di crearsi un alibi.`
`In seguito potrebbe correre via dicendo: ‘Ho sentito qualcuno gridare!’,`
` ed essere la prima a rinvenire il corpo insieme a tutti gli altri... Era questo ciò che stava dicendo zia Eva...?`
`"Ridicolo!`
` I libri gialli sono romanzi d'intrattenimento!`
` Leggere solo storie di questo tipo porta ad idee oltraggiose del genere!"`
`"Esatto!`
` Anche se avesse cercato di falsificare di poco l'ora del decesso, tutto verrà spazzato via dall'autopsia della polizia!`
` Potrebbe funzionare nel mondo dei classici, ma pensate davvero che un trucchetto del genere funzionerebbe nel Giappone moderno?!`
` Non è assurdo?!"`
`"...Lo pensi davvero?`
` Stamattina, quando il dottor Nanjo ha visto i corpi dei deceduti, ci ha dato una vaga stima dell'ora del decesso, giusto?`
` I risultati di un'autopsia sono molto influenzati dall'ambiente e dalle differenze individuali.`
`{n}È una stima incredibilmente approssimativa, con un margine d'errore di diverse ore."`
`"E purtroppo, l'indagine della scientifica dovrà aspettare fino a domani.`
` Non è così semplice determinare l'ora del decesso in modo così accurato, neanche nel Giappone moderno di cui parli, Jessica, sai?`
` Non è così, dottor Nanjo...?"`
`"...Effettuare un'autopsia è un compito estremamente complesso, che richiede sia esperienza che intuito...`
` Ho sentito che c'è un tasso molto alto di diagnosi errate...`
` Effettivamente, mi pare che siano frequenti errori di qualche ora nelle misurazioni..."`
`"Ma anche qualche ora è più che sufficiente per crearsi un alibi!`
` È un classico espediente!`
` Ed è un espediente che funziona piuttosto bene...!`
` Natsuhi-san.`
` Non è che vogliamo sospettare di te, ok?`
` Vogliamo solo che provi la tua innocenza, in modo da non dover dubitare di te."`
`"Quale innocenza dovrei provare?!`
` Stamattina, ho senz'altro incontrato nostro padre!!`
` E ha detto che sul mio cuore è incisa l'aquila monoalata...`
` State negando anche che abbia detto questo?!!"`
`"Di certo non lo permetterò!!`
` Non vi permetterò mai di negare che nostro padre mi abbia confidato queste parole!!"`
`"...O magari, il corpo di nostro padre non apparirà da nessuna parte?`
` Normalmente devono passare sette anni dalla scomparsa di una persona, prima di poterne pronunciare la morte.`
` Non sarebbe un metodo astuto per prolungare la vita di nostro padre, la quale è quasi giunta al termine, per altri sette anni, e monopolizzare così il suo patrimonio?!"`
`"È-È inaccettabile!!`
` Non posso permetterti di aggiungere altro!!"`
`"Io sono Natsuhi Ushiromiya!!`
` Anche se non possiedo i requisiti per portare l'aquila monoalata, essa è senz'altro incisa sul mio cuore!!`
` Come osi rivolgerti in questo modo alla moglie di Klaus, erede del capofamiglia, e per cui io agisco in suo nome?!!!"`
`"Che vuoi fare?`
` Spararmi con quel fucile?`
` Avanti, fallo.`
` E va', sparami!!`
`{n}Ti stai disperando perché non riesci a trovare un modo per sgusciarne via, giusto?!`
` Fallo, prova ad offuscare la verità con la violenza...!!"`
`"...T-Tu!!!!"`
`Zia Natsuhi non stava impugnando quel fucile con l'intento di minacciarla.`
`{n}Ma all'incitamento di zia Eva, lo prese prontamente in mano...!`
`Come ci si poteva aspettare, arrivati a quel punto, Jessica e Genji-san provarono a fermarla.`
`"...Madame, per favore, si calmi...!"`
`"Mamma, tu non stai mentendo!`
` Perciò non farti provocare!!"`
`"...Non agitarti, Natsuhi-san.`
` Di sicuro basterà giurare che papà fosse in quella stanza.`
` Tutto qui, perché dare di matto in questo modo...?"`
`"...E-Esatto.`
` Natsuhi-san non sta mentendo.`
` Possiamo chiuderla qui, no...?"`
`"Allora voglio che me lo spieghiate.`
` Come ha fatto nostro padre a sparire dalla sua stanza...?`
` La finestra era chiusa dall'interno.`
` Lo stesso vale per la porta, giusto...?"`
`"Natsuhi-san, se stamattina hai davvero incontrato nostro padre...`
` allora devi spiegare come ha fatto a sparire dalla sua stanza, una camera chiusa con {i:una porta impossibile da aprire}.`
` Se non ci riesci, significa che dopotutto stavi mentendo, giusto?"`
`"Per quanto ancora hai intenzione di deridermi...?!!!"`
`"Se vuoi controbattere, fai pure!!`
` Già, prova a spiegarti, qui e ora.`
` Se lo farai, mi scuserò per aver sospettato di te.`
` Come è riuscito nostro padre a svignarsela da una camera chiusa come il suo studio?!!"`
`"Non posso spiegarlo, e non ho neanche bisogno di farlo!!"`
`"Davvero?`
` Allora lascia che lo spieghi io, va bene?`
` Prenderemo le parti migliori della mia e della tua versione, e ne usciremo con una spiegazione più favorevole per entrambe...!`
` Crederò al fatto che questa mattina nostro padre fosse ancora nella sua stanza, come tu hai detto."`
`"Ma la volta seguente, quando è stata aperta la porta, lui non era lì.`
` Per ora non hai nessuna obiezione, giusto?"`
`"Non ho intenzione di prestare ancora ascolto a ciò che hai da dire!!`
`{n}Chiudi quella bocca bugiarda che ti ritrovi!!"`
`"Questo è il mio ragionamento, ok?`
` Ho controllato entrambe le volte che tu fossi l'unica ad entrare e uscire.`
` E lo scontrino ne è la dimostrazione!`
` Perciò, qual è la risposta all'enigma su come nostro padre abbia lasciato la sua stanza, nonostante tutto?"`
`"La finestra!`
` È uscito dalla finestra...`
` Natsuhi-san, tu hai gettato nostro padre giù nel cortile, dalla finestra del suo studio al secondo piano!!!"`
`"M-M-M-M-MALEDETTAAAAAA!!!"`
`"Madame, per favore, si dia un contegno...!!"`
`"Signora Eva... per favore, la smetta...!!"`
`"Dopodiché, quando te ne sei andata, dicendo di controllare porte e finestre,`
`{n}hai nascosto il cadavere di nostro padre, morto perché tu lo hai lanciato nel cortile!`
` Probabilmente è stato in quegli attimi che hai agito per falsare l'ora del decesso, giusto?!"`
`"...Questo si collega al caso che riguarda Klaus-san e gli altri, e anche al caso di {f:5:Beatrice} della notte scorsa!`
` C'è una buona probabilità che ci sia da sospettare di Natsuhi-san...`
` Non direi mai cose simili se non fosse così..."`
`"Ma ora che è tutto venuto a galla, non c'è nulla che si può fare...!`
` Ti scongiuro, Natsuhi-san!`
` Per favore, mostraci la tua innocenza!!`
` Altrimenti, sarò costretto a dubitare di te...!!"`
`"Perché a me?!!`
` Perché io, Natsuhi Ushiromiya, devo essere avvilita cosììììì?!!!"`
`...Mmh...`
` Sembrava che tutti avessero esposto le proprie argomentazioni.`
`"Ihihihih...`
` È inutile, {i:è tutto inutile}.`
` No, zia Eva?"`
`"...C-Cosa intendi con ‘inutile’, Battler...?"`
`Jessica mi rivolse uno sguardo carico di aspettative.`
` L'espressione di zia Eva era composta come sempre.`
`"...Tutto inutile, dici? Cosa c'è,`
` Battler-kun?`
` Dimmelo."`
`"Dato che guardi da una singola prospettiva, ti sei convinta che può essere stata soltanto zia Natsuhi...`
` Non è che lo faccio per difenderla, ma il tuo apparente scacco matto non è sufficiente."`
`"Penso che il tuo ragionamento incentrato sullo scontrino sia passabile.`
`{n}Una logica niente male.`
` Ma al massimo posso dargli un 65 su 100.`
` Se questo fosse un esame, saresti dovuta rimanere a scuola per delle lezioni di recupero, vero?`
` Ihihih!"`
`"...Oh cielo, allora come attraverseresti una porta su cui è stato messo uno scontrino, e come faresti sparire nostro padre? A parte con la mia teoria?!"`
`"La teoria di zia Eva è davvero avvincente.`
` E se tu affermi che, al di fuori della tua teoria, non esiste un altro metodo per far scomparire il nonno,`
` allora sarebbe praticamente come dichiarare colpevole zia Natsuhi, l'ultima che può dire di averlo visto."`
`"Tuttavia, dato che c'è ancora una possibilità che sia innocente, e che queste accuse siano infondate, non puoi proclamare una cosa simile!!"`
`"...Hmpf. Battler-kun, in tal caso stai dicendo che qualcuno al di fuori di Natsuhi-san abbia fatto sparire nostro padre?`
` Può essere stata solo lei.`
` Lo dimostra il mio scontrino, giusto?"`
`"La prima volta fu Natsuhi-san a mettere piede in quello studio.`
` Inoltre, lo studio era rimasto una camera totalmente chiusa, finché non ci entrò con me per una seconda volta, e lui era già sparito dopo averla aperta!`
` Se Natsuhi-san non è la colpevole, che tipo di espediente può essere stato impiegato?!"`
`"Te l'ho detto, zia Eva, solo 65 su 100.`
` Dunque, proviamo a ‘rigirare la scacchiera’, che dici?`
` Non bisogna chiedersi come abbiano fatto a far sparire il nonno da fuori.`
` Dovremmo pensare a come sia sparito il nonno da dentro."`
`"Non può essere stata usata la porta, visto che vi era stato incastrato lo scontrino.`
` Non può neanche essersene andato via attraverso la finestra, perché non può essere chiusa dall'esterno, e quando zia Eva si è recata nello studio, si è accertata che fosse chiusa.`
` Quindi non può essere stata usata nemmeno la finestra.`
` A quel punto, lo studio era davvero una camera chiusa.`
` Non possiamo che accettarlo!"`
`"Tuttavia, lo studio non è rimasto una camera chiusa in eterno.`
` Una volta che il sigillo creato dallo scontrino è stato rimosso, sarebbe stato possibile per qualcuno scappare dalla porta..."`
`"In altre parole, la domanda non è come abbia fatto zia Natsuhi a far sparire il nonno...`
` Bisogna pensare a come lui sia riuscito a scappare!!"`
`"Lo studio di nostro nonno non è uno studio qualunque, giusto?`
` Stando a quanto dice Genji-san, c'è un bagno, una cucina e anche una camera da letto, quasi come una casa in miniatura...`
` Per esempio, e se si fosse nascosto sotto il letto, mentre voi zie avevate supposto che non ci fosse più?"`
`"Zia Eva, neanche tu hai controllato così a fondo, vero?`
` Dopodiché, siete tornate scendendo giù per le scale, pensando che fosse sparito."`
`"In quel momento, lo scontrino era già stato tolto!`
` Ergo, se il nonno nel frattempo fosse rimasto nascosto nella sua stanza, la quale è una camera chiusa,`
`{n}e fosse scappato dopo aver lasciato che voi due lo precedeste, questa stessa camera chiusa può essere sfatata!!"`
`"C-Che vuol dire!?`
` Per quale motivo nostro padre dovrebbe scappare dalla sua stanza in un modo così strampalato?!`
` Non dire certe assurdità!"`
`"Già, saranno anche assurdità.`
` Ma provano comunque che esistono delle probabilità per cui zia Natsuhi stia venendo accusata ingiustamente.`
` Zia Eva, il tuo scontrino non è privo di falle.`
` Negli scacchi questo potrebbe essere uno scacco.`
` Ma non è uno scacco matto!!"`
`"E la cosa che mi è piaciuta di meno...`
` è il tuo ragionamento per cui hai fatto pressione su zia Natsuhi, affinché si spiegasse, per poi concludere che se non ci fosse riuscita, doveva essere la colpevole!!`
` Se ciò è consentito, allora perché non lasci che io, Battler Ushiromiya...`
` giri la scacchiera ancora una volta?!!"`
`"Zia Eva, stando alle tue argomentazioni...`
` devi spiegarci perché tu e zio Hideyoshi non potreste aver ucciso la sera scorsa papà e gli altri cinque, per poi tornare alla dépendance come se nulla fosse...!"`
`"Stavi costringendo zia Natsuhi a spiegarsi.`
` Sono sicuro che tu possa dimostrare la tua innocenza, giusto?!`
` Dico bene, zia Eva? Ora che ti sei ritrovata fra le mani tutto il patrimonio di nostro nonno?!!"`
`"E-Esatto, anche tu sei abbastanza sospetta, zia Eva!!`
` Se affermi che mamma lo sia perché è stata l'ultima persona a vedere il nonno,`
` allora che mi dici di te, zia, che sei stata l'ultima persona a vedere papà e gli altri?!!`
` Proprio come ha detto Battler, dimostra che non siete stati voi due ad ucciderli!!"`
`"...Mamma, anch'io penso che il tuo ragionamento sia un po' troppo precipitoso...`
` Sono sicuro che lo scontrino sarà un indizio importante."`
`"Ma come ha detto Battler-kun, non è sufficiente per provare che zia Natsuhi sia la colpevole...`
` Siamo tutti ugualmente sospetti.`
` Non ha senso accanirsi solo su zia Natsuhi."`
`"N-Nostro padre così tanto orgoglioso, che si accascia sul pavimento sotto il letto?`
` Tu chiami questa scemenza una spiegazione?!"`
`"Allora spiegacelo prima tu, zia Eva!!`
` Dacci le prove che dimostrano chi ha ammazzato quei sei, come sono stati uccisi, e perché tu non sei coinvolta...!!"`
`"...Coff,`
` coff, coff, coff,`
` coff,`
` cough!!!`
` Uh, coff, coff!!`
` Coff, coff!!`
` Coff, coff, ack!!!"`
`"Signorina... Signorina...!!"`
`Jessica iniziò improvvisamente a tossire con forza.`
` Pensai che lo facesse per lo sforzo dell'essersi sgolata, ma rimase in quello stato sofferente per molto tempo...`
`Jessica continuò a tossire, mettendosi a gattoni per terra con la gola soffocata...`
`"Jessica... tieni duro...!!`
` Dottor Nanjo...!"`
`"...Jessica-san, dammi il tuo inalatore, presto...`
` No, aspetta, ne ho uno con me."`
`Il dottor Nanjo prese un broncodilatatore dalla sua borsa, che era poggiata sul divano, e lo porse a Jessica...`
`A tal proposito, anche sei anni fa mi pareva che a Jessica ogni tanto le si chiudeva di netto la gola, e aveva bisogno di medicine...`
`Tuttavia, sei anni fa non avevo mai visto Jessica soffrire così tanto.`
`"...Fratellone, l'asma di Jessica è sempre stata così grave...?"`
`"È peggiorata molto in questi anni...`
` Non è un problema normalmente, ma...`
`quando le viene un attacco improvviso, non riesce più a smettere di tossire."`
`"Coff, coff!!`
` Uh, ack, coff, coff, coff!!`
` Cough, COUGH, cough cough!!"`
`"...Signorina, la sua medicina...`
` Tenga..."`
`"...Nngh`
`...`
` Coff, cough!!"`
`Jessica prese l'inalatore dalle mani di Kanon-kun, e lo usò con fare esperto...`
`Sembrava che la sua gola sarebbe stata per un po' irritata, ma pian piano la tosse si calmò...`
`"Stai bene, Jessica...?`
` Mi hai spaventato..."`
`"...Non è nulla di che...`
` Non preoccuparti..."`
`Jessica era ricoperta da gocce di sudore, e non riusciva a nascondere il suo fiatone, ma il suo inaspettato attacco d'asma sembrò per il momento essersi calmato...`
`Quel suo baccano placò l'atmosfera critica che si era venuta a creare.`
`Ma andava bene così...`
` Questo spronare i sospetti nei confronti dell'altro era completamente inopportuno.`
`E a pensarci, lo era anche trovare un alibi per gli altri, così come cercare di scoprire il colpevole.`
`Dopotutto, eravamo comuni cittadini impotenti,`
` e quando il giorno dopo sarebbe arrivata la polizia, avrebbero sicuramente avuto tecniche all'avanguardia per indagare a fondo,`
` risolvendo tutti gli enigmi, e arrestando il colpevole...`
`"...Immagino che in fondo tu abbia ragione, Battler-kun...`
` Come si può sospettare di Natsuhi-san, non posso trascurare il fatto che anche noi siamo sospettabili.`
` Discuterne ora sarebbe senz'altro controproducente...`
` Basterà solo lasciare tutto alla polizia domani..."`
`"Ma non vuoi saperlo anche tu, Battler-kun?`
` Chi è il colpevole...`
` Non vuoi fargli conoscere al più presto il dolore che si prova quando si perde qualcuno di caro?"`
`"...Non lo negherò.`
` A quel bastardo responsabile di tutto questo casino non vorrei lasciare neanche un giorno in cui poter fare i suoi porci comodi..."`
`"Ma questo non significa che voglio dubitare di uno di noi diciotto.`
`{n}Nonostante quello che ho detto poco fa, non voglio dubitare neanche di te, zia Eva...`
` Per me sei una zia mattacchiona fantastica, e mi metti sempre allegria..."`
`"Non voglio scambiare insulti con una zia come te.`
` Nessuno qui lo vorrebbe...`
` Giusto?`
` Voi che dite?"`
`"...La penso come Battler-kun...`
` Non ha senso lanciarsi insulti a vicenda...`
`Probabilmente, è solo lo stress accumulato dal restare tutti ammassati qui fin da stamattina."`
`"...Già.`
` È comprensibile...`
` So di non avere il diritto di dirlo, ma dovremmo tutti distendere i nervi il più possibile..."`
`"...Eva.`
` Anche noi dovremmo calmarci...`
` Penso che lo scontrino sarà di sicuro un indizio importante per scoprire dove sia sparito papà.`
` Dovremmo riferirlo alla polizia, quando arriverà..."`
`"...Hai ragione...`
` Giusto.`
` La faccenda dello scontrino mi ha fatto montare la testa senza volerlo...`
` Di certo non è corretto dubitare solo di Natsuhi-san, vero?`
`{n}Anche noi siamo ugualmente sospetti..."`
`"Ma Battler-kun?`
` Almeno la parte sullo scontrino è reale, no...?`
` Non... dimenticarlo.`
` E ripensaci attentamente a cosa potrebbe significare, va bene...?"`
`"..."`
`"..."`
`Zia Eva e zio Hideyoshi si alzarono.`
` Sembrava avessero intenzione di lasciare il salotto.`
`"Alla fine, non ha senso per noi giocare ai detective.`
` Tanto la polizia svelerà comunque ogni cosa."`
`...Esatto.`
`Anche se non avessimo giocato a fare gli investigatori, il tifone sarebbe passato via...`
` e quando quei gabbiani rumorosi sarebbero tornati al porto, tutto si sarebbe sistemato da solo.`
`Giusto.`
` A rifletterci, questo tipo di crimine è davvero scontato.`
`Anche se non avessimo fatto nulla...`
` tutto verrà senz'altro risolto...`
`{n}{i:quando i gabbiani piangeranno}...`
`"...Natsuhi-san, scommetto che anche tu non vorrai più vedere la mia faccia, giusto?`
` Provo lo stesso sentimento...`
` Se ben ricordo, ieri avevi fatto preparare delle camere in modo da non dover tornare nella dépendance, giusto?"`
`"Dovrebbero avere una vasca da bagno e una toilette, oltre ad un lucchetto munito di catenella.`
` C'è perfino un letto su cui sdraiarsi, e mio marito potrà vedere la TV senza litigare con Maria-chan sul canale da guardare, no?"`
`"...`
`Fai pure quello che vuoi...`
` Ma... fai molta attenzione."`
`"Grazie, mia cara cognata...`
` E fatti gli affari tuoi.`
` Conto su di te per tenere d'occhio tutti, va bene?`
` Perché il colpevole di certo è qui...`
` E non dimenticare che anche tu sarai tenuta d'occhio."`
`"...Non hai lanciato abbastanza frecciatine?"`
`"...Sì, basteranno...`
` Ci vediamo, Natsuhi-san...`
` Genji-san, chiamaci quando sarà pronta la cena.`
` Fino ad allora, ci chiuderemo dentro con la catenella."`
`"..."`
`"...Genji, Kanon.`
` Scortateli verso la camera per gli ospiti."`
`"Saremo al sicuro.`
` Non sopporto gli accompagnatori molesti.`
` Al contrario, saremmo più tranquilli se nessuno lasciasse questa stanza finché non avremmo raggiunto la nostra...`
` Andiamo, George."`
`"...Io starò qui con gli altri."`
`"George...!`
` Il colpevole è in questa stanza.`
` Hai intenzione di restare in un posto del genere...?!"`
`"...Lasciare questa stanza... sarebbe come sospettare di uno dei miei parenti...`
` Io... non credo che nella nostra famiglia ci sia qualcuno capace di compiere un simile orrore."`
`"George...!`
` Caro, digli qualcosa anche tu...!"`
`"...George ormai è un uomo adulto...`
` Se il suo codice morale gli sta dicendo di non lasciare questa stanza, allora spetta a lui decidere.`
` Lasciamogli fare come vuole..."`
`"...Papà..."`
`Zia Eva e zio Hideyoshi se ne andarono.`
` Il rumore della pioggia fu l'unico saluto che ricevettero.`
`Il salotto venne pervaso da un'atmosfera insopportabile...`
` Quando guardai l'orologio, si era fatta sera senza che me ne accorgessi...`
`Avevamo davvero passato tutto quel tempo a preoccuparci di sciocchezze, a discutere e ad insultarci a vicenda...?`
`Mi grattai furiosamente la testa per il fastidio, quando...`
` incrociai lo sguardo di Maria.`
`Ne fui leggermente sorpreso, visto che ero convinto che fosse completamente presa dalla TV.`
`"...Ora ci credo."`
`"Uuh...?"`
`"La lettera, gli omicidi, sono stati tutti opera di {f:5:Beatrice}...`
` Anzi, in realtà vorrei quasi implorarle di uscire allo scoperto...`
` Io voglio credere che sia opera di una 19ª persona.`
` Altrimenti, noi diciotto continueremo a sospettarci fra noi...`
` Preferisco credere nell'esistenza di una 19ª persona..."`
`"..."`
`"...Portare fuori nostro nonno senza aprire porte o finestre deve essere una sciocchezza per {f:5:Beatrice}, vero...?"`
`Dopo aver esalato un breve respiro, Maria chinò la testa... per poi sollevare il capo.`
`"...Esatto.`
` Kihihihihihihih, dinanzi ad una strega, le porte chiuse a chiave sono inutili...`
` {f:5:Beatrice} conosce tutti i 72 Demoni.`
` Gaap, la 33ª di rango, conferisce il potere di trasportare la persona desiderata istantaneamente nel luogo scelto..."`
`"Per lei non è affatto difficile far uscire una persona da una stanza chiusa a chiave, sai?`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hih..."`
`"Le streghe sono incredibili...`
` Nel caso volesse compiere un altro crimine, per favore, che lo commetta in modo che nessun umano possa riuscirci...`
` in modo che io possa credere nell'esistenza di una 19ª persona...`
` anzi, di una strega."`
`"...Kihih...`
` Va bene.`
` Se la dovessi incontrare, gielo riferirò."`
`Dannazione...`
` Era da un po' che non si riusciva a capire nulla...`
`Quando venivo portato a credere fermamente all'esistenza di una 19ª persona, la negavo, e la volta dopo, quando venivo portato a credere con tutto me stesso che fossimo solo in diciotto, negavo anche quello.`
`Nonostante volessi che ci fosse qualcun altro oltre a noi diciotto, non potevo accettare l'esistenza di quella 19ª persona...`
`In altre parole, anche se ci fossero state più di diciotto persone, sarebbero state meno di diciannove...`
` Il numero delle persone in quella villa era pari a 18<X<19.`
`Ossia, che il numero degli individui non poteva essere rappresentato con un numero intero...`
`Tuttavia, non poteva esserci qualcosa dopo il separatore decimale.`
` Per rappresentare un numero di persone si può usare soltanto un numero intero...`
`Ciononostante, 18<X<19.`
` Come si poteva spiegare una frazione decimale minore di 1...?!`
`Era naturale...`
` Quella 19ª persona era {i:un essere invisibile, impossibile da {y:1:‘vedere’}{n:1:vedere} veramente}.`
`Per questo motivo, dato che si può scrivere un numero di persone soltanto con un intero, {i:non potevamo {y:1:‘vederla’}{n:1:vederla} veramente}.`
`Quella strega non poteva essere {y:1:‘vista’}{n:1:vista} veramente.`
` Perché {f:5:Beatrice} non aveva un corpo.`
` Pertanto, era invisibile.`
`C'era una 19ª persona, oppure no?`
` La strega esisteva, oppure no?`
`18<X<19...`
` La strega esisteva all'interno di quella X...!`
