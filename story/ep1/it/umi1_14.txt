`"...Ad ogni modo, chiuderemo questa stanza fino all'arrivo della polizia, e lasceremo tutto così com'è...`
` Chiaro?"`
`Affermò Natsuhi, con un tono che non ammetteva repliche...`
`Se ci fosse stato qualcuno in grado di obiettare, quello era George... ma anche lui sembrava aver pianto a sufficienza.`
`George annuì debolmente, dandoci ancora le spalle, e quando si alzò in piedi, anche tutti gli altri acconsentirono.`
`La lettera nella busta in stile occidentale del capofamiglia, che Natsuhi aveva raccolto, non era stata ancora aperta...`
` Ma dalla piega presa dalla conversazione, era stato deciso di lasciare quella stanza, per cui decise di aprirla in salotto davanti a tutti.`
`E nel momento in cui misimo piede nel corridoio, per tornare nel salotto...`
` alcuni sentirono subito che qualcosa fosse fuori posto... o forse avevano percepito qualche anomalia.`
`"...Uuh...`
` Una puzza?"`
`"Ah... l'hai notata anche tu, Maria...?`
` Cos'è questo fetore... Che odoraccio..."`
`Quando tutti fiutarono l'aria...`
` effettivamente sentirono aleggiare lungo il corridoio il peggior tanfo di bruciato che avessero mai odorato.`
`"...Vado a controllare un attimo in cucina...`
` Sono abbastanza sicura di aver spento il fuoco..."`
`Era naturale per Kumasawa che, dopo aver sentito un odore di bruciato, sospettasse che fosse dovuto alla propria sbadataggine, avendo operato ai fornelli in cucina fino a poco prima.`
` E così, scattò via precipitosamente.`
`"...Kanon, vai con Kumasawa.`
` Non lasciarla sola."`
`"V-Va bene...!"`
`Kanon annuì all'ordine di Genji, per poi seguirla...`
` Anche il resto del gruppo la accompagnò, seppur non correndo, in modo da cercare la fonte della puzza.`
`"...Uuh.`
` Puzza...`
` Uuuuuh."`
`"È davvero... un fetore che fa storcere il naso...`
` Magari potremo aprire le finestre per fare aria...?"`
`Per ragioni di sicurezza, Natsuhi era riluttante ad aprire le finestre.`
`"...Azioneremo la ventilazione.`
` Non ritengo necessario aprire le finestre."`
`"...Fratellone George...`
` Posso parlarti?"`
`"...Se si tratta di chiedermi consigli per scovare il colpevole, fai pure."`
`Sembrava che George non si fosse ancora ripreso dal baratro della sua disperazione...`
`In quel momento, il suo petto era avvolto unicamente dalla quieta fiamma dell'odio nei confronti del colpevole, che aveva smorzato la vita della sua amata e dei suoi genitori.`
`"...La catenella della stanza era stata montata...`
` Prima ho visto come era disposta, ma non è qualcosa che può essere maneggiata dall'esterno...`
` In altre parole, era in tutto e per tutto una camera chiusa."`
`"...Così pare.`
` Nel caso del magazzino del roseto, si potevano pensare a diversi metodi,`
` come il trafugare di nascosto dalla stanza per i domestici la chiave della saracinesca, oppure potevano possedere un duplicato della chiave..."`
`"Ma con la catenella è diverso.`
` Tra tutte le metodologie di bloccaggio note al grande pubblico, impiegare una catena è quella più semplice per creare una camera chiusa."`
`"Con una semplice catenella, non si potrà fare nulla da fuori, finché la porta non verrà distrutta fisicamente.`
` Quindi significa che il colpevole non avrebbe potuto entrare o uscire dalla porta...?"`
`"...Interessante.`
` Mi sembra di ricordare che, poche ore fa, tutti stessero facendo un gran baccano su come si potesse entrare e uscire da una stanza senza usare la porta."`
`Mi riferivo a quando, in preda all'agitazione, ci chiedevamo come il nonno fosse sparito dalla sua stanza...`
`A causa dello scontrino di zia Eva, che aveva incastrato nella porta per capriccio, venne rivelato che la porta era rimasta sigillata,`
` e zia Natsuhi divenne una sospetta, poichè durante quel lasso di tempo era stata l'unica ad entrare o uscire.`
`Zia Eva proseguì con una teoria razionale, secondo cui zia Natsuhi avesse gettato dalla finestra nostro nonno,`
` per poi uscire dalla porta.`
`Ma in questo caso, la porta era molto più semplice.`
`Era stata sigillata dall'interno grazie ad una catenella.`
` Anche le finestre erano state chiuse da dentro, ed i corpi erano all'interno della stanza...`
`Questa volta era in tutto e per tutto una camera chiusa, senza alcuna esagerazione...`
`Già.`
` Se si includeva anche la sparizione del nonno, si erano verificati tre crimini, e in tutti e tre l'oggetto della discussione era una porta.`
`Nel primo era la saracinesca.`
`C'era una chiave nella stanza per i domestici, e se si ipotizzasse che qualcuno ne era a conoscenza, non poteva davvero essere definita una camera chiusa.`
`Nel caso successivo, era la porta a cui era stato messo uno scontrino.`
`Tuttavia, una volta che zia Natsuhi era entrata nella stanza,`
` avrebbe potuto serrare la finestra prima di uscire, nel caso il nonno fosse uscito da lì, o se vi fosse stato buttato fuori.`
`Oppure, come nel mio ragionamento singolare, avrebbe potuto nascondersi finché lo scontrino non fosse stato rimosso, e lasciare la stanza in seguito...`
`{n}In ogni caso, tramite qualche espediente disperato, si poteva oltrepassare quella porta.`
`In tal senso, neanche quella poteva essere definita una camera chiusa.`
`E in questo caso, avevamo una porta sigillata con una catenella...`
`Stavolta non c'era nulla da fare.`
` Porte, finestre, tutto era stato serrato.`
` Era una camera completamente chiusa.`
`La prima non era una valida camera chiusa, perché tutti potevano essere dei sospettati...`
` La seconda non lo era, perché zia Natsuhi poteva essere una sospettata...`
`...Ma stavolta, non poteva venire sospettato nessuno!`
` La stanza era una camera completamente chiusa, e il sigillo creato dalla catenella impediva l'accesso a tutti i presenti nello stesso modo...!`
`"...In tal caso, il colpevole avrà commesso il crimine senza entrare nella stanza...?`
` Impiegando un metodo dall'esterno..."`
`"In effetti...`
` Dato che è una catenella, anche se non può essere aperta abbastanza per farci passare una persona, può comunque creare una fessura.`
` Magari il colpevole ha bussato per attaccarli quando si sarebbero affacciati fuori...?`
` Aspettate... non basta a spiegare tutto, vero...?"`
`"Non è sufficiente...`
` Se il corpo di zia Eva si fosse trovato vicino alla porta, allora poteva essere fattibile."`
`"Ma zia Eva era sul letto in fondo alla stanza!`
` E zio Hideyoshi era nel bagno.`
` Guardando dallo spiraglio della catenella, non si riusciva neanche a guardarli, né tantomeno a raggiungerli con la mano...`
` Maledizione, è tutto inutile, non mi viene in mente nulla!!"`
`...Qualcosa mi stava lievemente tirando per una manica...`
` Era Maria.`
`"...Uuh.`
` Soddisfatto?"`
`"Che vuoi dire con ‘soddisfatto’?"`
`"...Kihihihihihihihihihihihih...`
` Battler, tu detestavi l'idea di sospettare di uno dei parenti, e quindi hai desiderato che il colpevole fosse {f:5:Beatrice}, vero...?"`
`"Perciò, {f:5:Beatrice} lo ha esaudito...`
` {i:Lo ha commesso in modo che nessun umano potesse riuscirci, in modo che tu potessi credere nell'esistenza di una 19ª persona}, proprio come avevi chiesto tu, Battler..."`
`"E ti lamenti pure?`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hih-`
` Ahia."`
`Usando il pugno, diedi un colpetto in testa a Maria, che stava ridendo in maniera sgradevole.`
`"Certo, grazie per averlo esaudito.`
` Per sdebitarmi, lascia che ti insegni a non ridere nei momenti non opportuni.`
` Piuttosto, dimmi.`
` C'era un altro graffito misterioso sulla porta della stanza di zia Eva e di zio Hideyoshi.`
` Anche quello è un cerchio magico?!"`
`"...Kihihihihihihih.`
` Speravo conoscessi almeno questo, visto che ha una forma caratteristica molto facile da ricordare.`
` Ahia."`
`"Non lo so, perciò te ne darò tutto il merito.`
` Piantala di frignare e spiega."`
`"...Come sei violento, Battler.`
` Non te lo dirò se sarai troppo cattivo, hai capito...?`
` Ahia!`
` Uuh... te lo dico, te lo dico, scimmione manesco...`
` Quello è il primo pentacolo della Luna."`
`"Cosa vuol dire?`
` Che poteri conferisce questo pentacolo?!`
` Qual è il significato del testo in ebraico?!"`
`"Ciò che vi è trascritto viene dall'Antico Testamento: Salmi 107, versetto 16...`
` ‘Perché Egli ha infranto le porte di bronzo, e ha spezzato le sbarre di ferro’...`
`Questo pentacolo ha due effetti.`
` Il primo è che può aprire qualsiasi porta, indipendentemente dal metodo usato per chiuderla."`
`"Che comodità...`
` In altre parole, era un richiamo di attenzione della strega, per dirci che una porta di una camera chiusa non può essere aperta senza ricorrere alla magia...!`
` E l'altro effetto?!"`
`"Compara una situazione senza vie d'uscita ad una porta chiusa, e poi la apre...`
` Viene usato in circostanze ostiche, per fornire soluzioni a cui non si aveva pensato prima...`
` In termini profani, si ricevono poteri di osservazione e di percezione, insieme ad ispirazione ed intuizione..."`
`"Kihihihihihihihihih.`
` {f:5:Beatrice} ti sta provocando, Battler, chiedendoti se un misero umano come te possa scoprire un modo per aprire quella porta.`
`{n}Kihhihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hih-"`
`"Ahia."`
`"Bene, ottimo lavoro, ora stai zitta...`
` D'accordo, accetterò la sfida di questa strega!"`
`"...Maria-chan...`
` In questo mondo non esistono le streghe e i demoni...`
`{n}Qualcuno ha ucciso mia mamma e mio papà!`
` Non so se sia stato qualcuno che io conosca bene o meno.`
` Ma in ogni caso, è stato sicuramente un essere umano...!!"`
`"...Sì, ma... come?`
` Come ha ucciso due persone dentro una stanza dallo spiraglio di una porta, che poteva essere largo al massimo dieci centimetri...?!"`
`"Resta il fatto che questo tanfo è insopportabile...`
` Cosa diamine potrà mai essere...?!"`
`Kanon e Kumasawa, che erano più avanti, capirono prima ancora di arrivarci che la puzza non provenisse dalla cucina.`
`Questo perché, mentre si dirigevano verso la cucina, si accorsero che, dalle scale per il seminterrato, l'odore saliva sù ancora più intenso.`
`"...La sala caldaie..."`
`"...Forse le caldaie hanno di nuovo qualcosa che non va..."`
`Quelle scale conducevano alla sala caldaie nel seminterrato.`
`Le caldaie della villa erano vecchie, ed in pessime condizioni.`
` Entrambi avevano assistito in diverse occasioni a problemi delle caldaie, ma non c'era mai stato prima di allora un malfunzionamento in cui emettevano un simile fetore.`
`Slam.`
`"C-Cos'era quel rumore...?!"`
`Il suono che avevano sentito dal seminterrato, era senz'altro quello di una porta che si chiudeva...`
` Kumasawa intentò una domanda, ma sapeva già che il rumore non poteva essere causato da qualcos'altro.`
`Kumasawa rimase così sorpresa da quel suono, che le sue ginocchia cedettero nuovamente, e cadde sul pavimento...`
`...Perché {i:nessuno poteva trovarsi nella sala caldaie}.`
`Poco prima erano tutti nella stanza di Eva e Hideyoshi!`
` Perciò, chi aveva causato il rumore di quella porta?!`
`"...!"`
`"Kanon-san...!!"`
`Kanon valutò la situazione in un attimo, e corse giù verso il seminterrato...!`
`Dato che avevano appena sentito una porta chiudersi, e che non c'erano segni di qualcuno che avesse salito le scale, voleva dire che chiunque avesse chiuso la porta, si trovava in quel momento all'interno della sala caldaie.`
`Se la sala caldaie fosse stata un vicolo cieco, Kanon non si sarebbe precipitato di tutta fretta...`
`Ma Kanon era un domestico, perciò lo sapeva.`
` Nella sala caldaie vi erano due ingressi: uno che dava sull'interno della villa, e uno che dava sul cortile.`
`Se non l'avesse inseguito ora, avrebbe potuto sfuggirgli...!`
`Kumasawa arrivò alla stessa conclusione, anche se molto più in ritardo rispetto a Kanon...`
` Ma non poteva lasciarlo andare da solo...!`
`Se la presenza all'interno della sala caldaie fosse il colpevole...`
` un individuo che, nei suoi primi omicidi, aveva ucciso con facilità sei adulti,`
` era un soggetto che Kanon non poteva affrontare da solo, in nessun modo...`
`Secondo tale logica, non avrebbe avuto importanza se Kumasawa gli avesse fornito supporto o meno...`
`Ma dopo aver deciso che non poteva lasciar andare Kanon da solo, Kumasawa si affrettò giù per le scale, dietro di lui...!!`
`In quel momento, Kanon era già nella sala caldaie.`
`Era tormentato dal calore causato dalla tipica umidità di quella stanza...`
`{n}Era sempre stato un posto permeato da un'umidità e un tanfo sgradevoli.`
`E come se non bastasse, la stanza era pregna di quell'orribile tanfo, che faceva venire a Kanon un senso di nausea...`
`Era indubbio che l'origine fosse in quella stanza.`
`Pertanto, era necessario cercare di capire da dove provenisse.`
`Ma Kanon afferrò una mannaia da una mensola di utensili sottobraccio vicino alla porta, con lo sguardo fisso davanti a sé...`
`Non aveva allungato la mano perché voleva una mannaia...`
` Voleva prendere qualsiasi cosa che potesse essere un'arma...`
` Perché?`
`"..."`
`Kanon scrutò nell'oscurità, dove la luce della lampadina pendente non riusciva a penetrare...`
` Dopodiché, {i:rispose}.
`"...Nel gioco della roulette, si compete su delle puntate che si scomettono su dei numeri, e sui colori del rosso e del nero...`
` Tuttavia, le scommesse a basso rischio, come quelle sul rosso o sul nero, offrono solo vincite altrettanto basse."`
`Le parole che uscivano dalla bocca di Kanon... venivano inghiottite dal profondo dell'oscurità.`
`E tale oscurità iniziò a vorticare in un luccichio...`
`Era... uno spettacolo alquanto surreale...`
`Delle farfalle scintillanti come l'oro si erano nascoste qua e là nelle ombre della sala caldaie...`
` Brillando di splendore, sbattevano le loro ali... per poi riunirsi nell'oscurità, e sparire...`
`Kanon continuò a parlare, rivolgendo le sue parole all'oscurità che avvolgeva le farfalle...`
` Ma le farfalle che si radunavano nell'oscurità, forse... era probabile, no, era certo che... stavano ridendo...`
`Ma Kanon proseguì il suo discorso, senza esitare una singola volta.`
`"...D'altra parte, se si scommette su qualcosa che ha un basso tasso di successo, si riceverà una vincita proporzionale al rischio...`
` Il padrone chiamava ‘miracolo’ il riuscire a trionfare contro dei rischi astronomici,`
` e definiva la vincita astronomica connessa al suo risultato col termine di  ‘magia’..."`
`"Non mi importa che tipo di ‘magia’ tu ed il padrone cercate di ottenere con questa sfida alla roulette...`
` Ma ti sei dimenticata di un dettaglio...`
` Ti sei dimenticata che, nella roulette, c'è una casella che non è né rossa, né nera."`
`La roulette ha una casella speciale dal valore ‘0’, ed è una casella per cui, secondo le regole, il banco prende tutto,`
` ossia che tutte le fiches puntate sul tavolo vengono rimosse dal gioco, come se tutti i giocatori avessero dato forfait...`
`"Io avevo già preso una decisione...`
` Se...`
` Se Shannon fosse stata uccisa, ed io fossi rimasto in vita...`
` avrei portato alla rovina tutta la tua roulette, a costo della mia stessa vita...!"`
`"Questa non è una delle regole stabilite dal padrone... e non è di certo una di quelle stabilite da te...`
` È una regola che ho creato io...`
` Io non sono più un mobile...`
` Sono lo zero della tua roulette...!"`
`La faccia di Kanon si contorse per l'umiliazione...`
` Era chiaro che la sua abnegazione fosse oggetto di scherno.`
`La fronte di Kanon si increspò ancora di più... e sul suo volto apparve un'espressione furiosa, che Kanon non aveva mai mostrato a nessuno...`
`La mano che impugnava la mannaia stava tremando...`
` Da lui scendevano giù gocce di sudore...`
`Era evidente che la rabbia non era l'unica emozione che stava facendo tremare la mano di Kanon...`
`Ma Kanon represse quell'emozione...`
`"...Non mi lascerò sviare dalle tue parole...`
` Questa Roulette Demoniaca è giunta alla sua fine..."`
`"A-`
`Aspetta il tuo prossimo evocatore per altri mille anni all'inferno,`
`{f:5:Beatriceeeeeeeeeeee}!!!"`
`Quando Kanon sollevò in alto la mannaia, e provò ad affondarla nell'oscurità, fu certo che questa gli sogghignò.`
`Sogghignò di fronte al suo coraggio, vedendolo come un qualcosa di dozzinale, svogliato, infruttuoso, e privo di senso...`
`E con la sua mannaia ancora tenuta in alto...`
` Kanon non riuscì a fare un altro passo...`
`Con un ‘clank’,`
` la mannaia tenuta in mano da Kanon cadde, e rotolò sul pavimento...`
`E a seguire, con un paio di tonfi,`
` le ginocchia di Kanon toccarono terra... prima la sinistra, e poi la destra...`
`Dopo la caduta della mannaia, il suo braccio, che sembrava quasi cercare di afferrare il cielo, scese gradualmente verso il basso...`
` Lo accostò al petto.`
` E così fece anche con l'altro braccio...`
`Proprio lì... vi era un manico, su cui era stato inciso un disegno di un demone.`
`Quell'arma mortale, che aveva trafitto le fronti di Eva e Hideyoshi... era nel petto di Kanon...`
`"...Nnng...`
` ghh`
`..."`
`Kanon si torceva per l'agonia, mentre fuoriusciva del sangue fresco dall'angolo della sua bocca...`
` Era... come se sulla sua pelle bianca fosse stato apposto troppo trucco...`
`Durante tale scena, le farfalle dorate scintillavano nell'oscurità, in una danza affascinante...`
`Era una danza funebre meravigliosa, un elogio ridicolo e canzonatorio all'abnegazione di quel ragazzo...`
`Kanon si era già preparato alla sua fine...`
` ma sebbene non potesse fare altro se non accettare la morte a lui inferta, tentò un ultimo atto di resistenza...`
`Con entrambe le mani, strinse il manico dell'arma conficcata nel suo petto...`
`{n}e digrignando i denti in preda ad un dolore intenso, che gli sembrò quasi irreale...`
` lo cavò fuori.`
`Ci fu un istante in cui sgorgò uno spruzzo rosso scuro...`
`Dopodiché... si potè sentire uno sgradevole ‘splurt’.`
`Probabilmente, era lo stesso suono dell'anima di Kanon risucchiata nel regno dei morti...`
`"...Kanon-san?!`
` Iiiiiiiiih!!!`
` A-Aiutooooooooo!!`
` Iiiiiiiiiiiih!"`
`Alla vista di quella scena quasi inconcepibile, Kumasawa gridò.`
`Kanon giaceva in una pozza di sangue...`
` La mente di Kumasawa era nel caos più totale.`
`Aah, che sorte crudele!`
` Se fossi stata con lui, non sarebbe stato ucciso!`
`Aah, quale incredibile fortuna!`
` Se fossi stata con lui, anch'io sarei potuta venire uccisa!!`
`Per questo motivo, il volto urlante aveva un espressione sconvolta, che tendeva tutti i suoi muscoli facciali... come se stesse ridendo e piangendo contemporaneamente.`
` Nessuno avrebbe avuto il diritto di schernire quell'espressione...!!`
`"Cosa succede, Kumasawa?!!`
` Rispondimi, Kumasawa!!!"`
`Natsuhi fu la prima a precipitarsi all'interno, impugnando il suo fucile.`
`Battler e Genji si fiondarono dopo di lei.`
`In circostanze normali, avrebbero discusso sull'origine di quell'odore pestilenziale che infestava la sala caldaie...`
`Ma ciò aveva meno importanza rispetto a Kanon, che giaceva al suolo come se stesse annegando in un lago creato dal suo stesso sangue.`
`"Kanon!`
` Rispondimi...!!`
` Genji, porta qui il dottor Nanjo!!"`
`Natsuhi capì che, anche se Kanon era in punto di morte, era ancora cosciente, perciò mandò Genji a chiamarlo...`
`Natsuhi alzò il fucile, e urlò all'oscurità al centro della sala caldaie!`
`"...Chi si nasconde lì?!!`
` Esci fuori senza fare strane mosse!!`
` Se non lo farai, sparerò senza pietà!!"`
`"Una luce!`
` Accendiamola, zia!!"`
`Con rapida prontezza, Battler prese una grossa torcia dallo scaffale degli attrezzi posto vicino alla porta, e con la sua luce squarciò le tenebre in cui Natsuhi stava scrutando.`
`Ma le uniche cose illuminate furono delle tubature meccaniche e una porta.`
`La porta era aperta, lasciando un piccolo spiraglio, ed era palese che qualcuno fosse uscito da lì in tutta fretta.`
`"...Zia Natsuhi, dove si affaccia quella porta?!"`
`"G-Genji...!`
` Dove conduce quella porta?!"`
`"...N-Nel cortile...!"`
`"C-Come se ti lasciassi scappare via, brutto pezzo di merdaaaaaaaaaaaa!!"`
`Battler si scagliò verso la porta, lanciando un grido battagliero.`
`L'aria fredda proveniente dall'esterno irruppe a fiotti...`
`C'erano delle scalette consumate che portavano sù...`
` Battler le salì di corsa, per poi urlare!`
`"Battler-kun, aspetta!!`
` Da solo è pericoloso!!!"`
`Anche Natsuhi corse sù per le scale, inseguendo Battler.`
`Erano nel cortile...`
` Il cortile della villa era stato principalmente progettato per fini d'illuminazione, quindi non era un luogo particolarmente ricercato.`
`Dato che era circondato da una muratura, l'aria era completamente calma e priva di correnti, nonostante si potesse sentire il vento soffiare con forza.`
`E non cadeva altro che una pioggerellina malinconica...`
`Battler scattò attraverso le sporadiche gocce di pioggia fredda, e uscito nel cortile, guardò in ogni direzione...`
`Naturalmente, non poteva esserci nessuna figura sospetta ad attenderlo...`
`Battler si girò attorno a sé, osservando da ogni lato.`
` Si rigirò ancora e ancora.`
` Continuò a girare, fino quasi a perdere il senso dell'orientamento.`
` Implorò che il colpevole fosse lì nei paraggi...!`
`Ma ciò era impossibile.`
` Tutto ciò che vedeva nelle sue giravolte era la fredda disposizione delle varie pareti e finestre della villa...!`
`Inoltre, nel cortile c'erano due ingressi per entrare nella villa, e nessuno dei due aveva una serratura.`
`Dato che il cortile era stato costruito per non essere accessibile dall'esterno della villa, non ne erano provvisti...`
`Lui non poteva sapere attraverso quale fosse uscito!`
` Doveva arrendersi.`
`Battler tirò un pugno contro il muro, lanciando imprecazioni...`
`"...Battler-kun!!`
` Non puoi andartene da solo senza prima riflettere...`
`!!`
` Battler-kun...?"`
`Battler appoggiò la fronte contro il muro, e lo graffiò con le unghie mentre piangeva...`
`"...Maledizione... Maledizione, maledizione!!`
` Zia Eva e zio Hideyoshi!`
` Ora anche Kanon-kun!!!`
` Hai ucciso sei persone!!`
` Ma non ti bastava, sei andato a ucciderne altre tre!!"`
`"Non prendermi in giro, non prendermi in girooooo!!`
` Zia Eva e zio Hideyoshi sono sempre stati degli zii simpatici e di buon cuore...!!`
` Ho incontrato Kanon giusto ieri, ma sono certo che saremmo stati grandi amici!`
` Perché li hai uccisi?!!"`
`"Perché, perché...?!!!`
` Quando qualcuno muore, non può tornare di nuovo in vita, lo sai?!`
` Sai che non sono come dei germogli di bambù che ricrescono...?!`
` Perché li hai uccisi?!`
` Perché,`
` perché...?!!!`
` Aaaaaaaaaaaaaaaaahhhh...!!"`
`...Battler era un ragazzo che comprendeva il dolore emotivo e il rimpianto...`
` Perciò pianse.`
` Con tutto sé stesso.`
`Natsuhi fu leggermente sorpresa di scoprire questo lato sensibile di Battler, dato che lo riteneva una persona schietta...`
` e lo abbracciò, comprendendo la fragilità del cuore di un ragazzo ancora giovane come lui.`
`"...Va tutto bene...`
` Ti proteggerò ad ogni costo, e lo stesso varrà per George-kun, Maria-chan, e Jessica...`
` In quanto madre... ed in quanto rappresentante della famiglia Ushiromiya...!"`
`"...Uuuuuuhhh!!`
` Aaaaaaaaaggghhhh!!"`
`Dopo aver pianto per un po' sul petto di Natsuhi,`
` si asciugò le lacrime con un sorrisetto forzato, come aveva fatto finora, in modo da mostrare di aver pianto abbastanza...`
`"Ad ogni modo, per ora torniamo giù...`
` Proteggerci è una priorità più importante rispetto al trovare il colpevole.`
` Domani arriverà il battello.`
` Poi arriverà la polizia, e tutto verrà portato alla luce...`
` Non importa quanto ci proverà, il colpevole non potrà scappare dall'isola...!!"`
`"...Ben detto...`
` Se solo arrivasse la polizia..."`
`Quando i gabbiani avrebbero pianto... i crimini sarebbero stati risolti.`
`Ma... per qualche ragione, Battler avvertì una spiacevole sensazione, come se i gabbiani non avrebbero mai più pianto per loro...`
`Non poteva essere vero.`
` Una volta passato il tifone, i gabbiani rumorosi sarebbero di nuovo tornati al porto...`
`Tornai alla sala caldaie insieme a zia Natsuhi, e sfibrato, dissi agli altri che il mio inseguimento era stato infruttuoso.`
`Il dottor Nanjo e il fratellone George portarono Kanon-kun nella stanza per i domestici.`
`La stanza per i domestici aveva un kit di pronto soccorso e un lavandino, e a quanto pareva poteva fungere da infermeria.`
`Kumasawa-san e Jessica li accompagnarono...`
`Alcune delle macchie di sangue di Kanon-kun erano rimaste sul pavimento.`
`A giudicare dall'enorme quantità di sangue perso, e dalla forma cruenta dell'arma buttata a terra con noncuranza...`
` immaginai che probabilmente le cure del dottor Nanjo sarebbero state inutili...`
`Quell'arma era senz'altro dello stesso tipo di quelle conficcate nelle fronti di zia Eva e di zio Hideyoshi...`
`Aspetta, il motivo demoniaco sull'impugnatura non era forse un po' diverso...?`
`Sembravano esserci delle piccole differenze.`
` In ogni caso, per quanto riguardava la loro forma, le armi erano tutte dello stesso tipo.`
`Era una decisione un po' cruenta, ma dato che volevamo preservare la scena del crimine, nel caso di zia Eva e di zio Hideyoshi avevamo lasciato le armi conficcate lì dov'erano...`
`Pertanto, questa era la prima volta che potemmo vedere l'arma nella sua interezza.`
`Come avevo immaginato, non era un'arma da taglio come un coltello, ma aveva la forma di un punteruolo per il ghiaccio...`
` o meglio, di un picchetto affusolato.`
`E inoltre... era intagliato un motivo a spirale simile a... una trivella...?`
`Per fare un paragone poco lusinghiero, ricordava un qualcosa che poteva venire conficcato nel cuore di un sacrificio umano, e che veniva usato frequentemente nei rituali demoniaci...`
`Includendo il manico, era lungo nel complesso 25 centimetri.`
` La parte del picchetto, intinta di sangue rosso scarlatto, ne costituiva la metà di essi...`
`La lunghezza della parte macchiata di sangue rendeva facile immaginare quanto in profondità avesse penetrato il petto di Kanon-kun...`
`Ma zia Natsuhi e gli altri non diedero neanche uno sguardo all'arma, e si misero di fronte ad un inceneritore, che emanava un orribile olezzo.`
`A quanto pareva avevano tirato fuori una {i:cosa}. Una cosa che stava bruciando in una fornace...`
`Era ancora fumante, e continuava a mandare dense zaffate di quel tanfo terribilmente sgradevole...`
`Genji-san e Maria... lo fissarono.`
`Zia Natsuhi non riusciva neppure a guardarlo direttamente...`
` Gli diede le spalle, scuotendo la testa più e più volte.`
`"...Oh...!"`
`...Ero convinto che ormai nulla mi avrebbe più sorpreso...`
` ma quello era...`
` Gah...!`
`Gemetti per un po', mentre senza che lo volessi, mi stava salendo la nausea...`
`La vera fonte di quel fetore a dir poco infernale...`
` che ardeva all'interno di un inceneritore...`
` era l'odore di un cadavere carbonizzato...`
`I vestiti, la pelle, e i capelli di quel cadavere grottesco, erano tutti orribilmente bruciati,`
` e nello stato in cui era non si poteva nemmeno supporre il sesso, figurarsi l'età o l'aspetto...`
`Ma se ci si pensava a mente fredda, la comparsa di quel cadavere si poteva ricondure ad un'unica persona...`
`Era nostro nonno...`
` il quale era sparito da stamattina, e di cui non si sapeva dove fosse.`
`"...Ritengo... che è probabile che sia il padrone."`
`"...Anch'io... sono di quest'opinione...`
` Sapere che è morto in simili condizioni...`
`{n}È straziante..."`
`"...Ma ci sono prove... che quel cadavere sia davvero quello del nonno...?`
`{n}È talmente abbrustolito che non si riesce nemmeno a dedurre di che sesso sia..."`
`"Battler-kun... osserva i suoi piedi."`
`Coprendosi la bocca con un fazzoletto, e distogliendo il suo sguardo, zia Natsuhi indicò i piedi del cadavere bruciacchiato.`
`...?`
`"...Vede che ci sono sei dita per piede?"`
`"Eh...?`
` Ah...`
` È vero..."`
`Proprio come aveva detto Genji-san, c'erano sei dita per piede.`
`Tutte le dita erano disposte in maniera così normale da non riuscire ad accorgermene...`
`"...Il padrone possedeva sei dita per piede da quando era nato...`
`{n}E di conseguenza, al padrone venne affidato il risollevamento della famiglia Ushiromiya."`
`"Ho sentito che nella famiglia Ushiromiya i casi di polidattilia fossero da sempre comuni...`
` Probabilmente è qualcosa di genetico."`
`Polidattilia significa letteralmente ‘molte dita’.`
`Quando qualcuno nasce, una delle dita si divide in due a causa di un piccolo errore degli dei, aumentandone il numero.`
`Ma è raro che la polidattilia causi scalpore.`
` Questo perché è una condizione con cui si nasce, non una malattia.`
`Perciò, quando il paziente è un neonato, l'ospedale è già consapevole del fenomeno, e quando esso compie un anno, si effettua un'operazione per ripristinare la mano.`
`Perciò, anche se un bambino è polidattile, viene trattato prima che ne diventi consapevole, e potrebbe persino non ricordarsene.`
`A tal proposito, sembra che le probabilità siano di uno su duemila neonati,`
` per cui non è affatto eccezionale, anche se non è un fatto noto al pubblico.`
`A tal proposito, tempo fa zio Hideyoshi mi disse una cosa...`
` Ovvero, che anche Hideyoshi Toyotomi possedeva sei dita per mano...`
`Da quel che ha detto zia Natsuhi, molti dei capofamiglia nella storia della famiglia Ushiromiya, onorati per la loro saggezza nel governare, erano affetti da polidattilia...`
`Perciò, quando nacque nostro nonno, i suoi parenti erano estasiati all'idea del ritorno di un leader assennato.`
` E quando i parenti della linea principale perirono nel Grande Terremoto del Kanto, fu scontato che fosse lui,`
` nato con un segno di buon auspicio, ad avere le capacità di risollevare la famiglia.`
`Se il nonno non aveva detestato la sua posizione di capofamiglia tanto quanto fece credere agli altri, quel sesto dito era stato il suo dito fortunato...`
`A pensarci meglio, avevo sentito che c'erano paesi dove le persone affette da polidattilia venivano riverite, in quanto si credeva fossero messaggeri delle divinità...`
`Tra parentesi, quando nei romanzi gialli un corpo viene bruciato, la maggior parte delle volte lo si fa per impedirne il riconoscimento...`
`Ma nel caso del nonno, carbonizzarlo non era sufficiente a depistarci, e ne avevamo una prova concreta...`
`E inoltre... il cadavere del nonno non era stato semplicemente bruciato...`
` Come per zia Eva e zio Hideyoshi... e come anche per il petto traforato di Kanon,`
`sulla sua fronte... era stato infilzato con uno di quei {i:punteruoli demoniaci}...!`
`"...L'Anello del Capofamiglia non è al suo dito."`
`"...Perciò la lettera della notte scorsa diceva il vero...`
` Padre...`
` sono certa che ti abbiamo deluso..."`
`Natsuhi-san abbassò il capo, per poi strizzare le palpebre...`
`...Quella stanza era diventata una scena del crimine rilevante, che avremmo dovuto consegnare alla polizia...`
`Decidemmo di lasciare lì il corpo del nonno, e chiudemmo la porta a chiave.`
`Non ci era chiaro il momento in cui il cadavere di nostro nonno fosse stato arso nell'inceneritore.`
`Da quel che disse Genji, dal momento che la forza delle fiamme non era molto elevata, potrebbe aver bruciato da molto tempo,`
` e la puzza proveniente dalla fornace potrebbe aver riempito gradualmente la stanza, per poi straripare e risalire sù per le scale...`
`Tralasciando se la sua cottura fosse stata al sangue o ben rosolata,`
` anche assumendo che il nonno si fosse rinchiuso con la serratura automatica nella sua camera chiusa, era stato portato fuori, ucciso, e poi bruciato...`
` I fatti parlavano chiaro...`
`Ma stando a Genji-san, la sala caldaie di solito era chiusa a chiave...`
`Le probabilità che qualcuno al di fuori del nostro gruppo si stesse celando nell'ombra per compiere i suoi crimini, erano particolarmente alte,`
` ed era molto probabile che portasse con sé una sorta di passepartout...`
`Dopotutto, le porte e le finestre nella villa erano state chiuse.`
`Ciononostante, in quel modo il colpevole avrebbe potuto scorrazzare liberamente per la magione.`
`Arrivati a tal punto, era stata assodata l'esistenza di una 19ª persona?`
` Tuttavia, era presente la contraddizione di voler rendere nota la propria esistenza, senza mostrarsi nemmeno una volta fino ad allora.`
`Al contrario, io avevo negato l'esistenza di una 19ª persona, usando la teoria della scacchiera di Kirie-san...`
`Dovevo rigirare nuovamente la scacchiera.`
` Se era così evidente l'esistenza di una 19ª persona...`
` allora era ancora più implausibile che essa potesse esistere.`
`{n}Non finché quella 19ª persona non si sarebbe palesata di fronte a noi...!`
`Se il colpevole era riuscito a far uscire il nonno attraverso una porta a cui era stato messo uno scontrino,`
` e se era riuscito a uccidere zia Eva e zio Hideyoshi dall'altra parte della stanza, tramite una porta sigillata con una catenella...`
`{n}allora avrebbe potuto persino escogitare degli strani mezzucci per inventarsi una 19ª persona totalmente fittizia...?!?!`
`Se ancora si credeva che il colpevole fosse fra noi diciotto...`
` allora la lista dei sospettati si era accorciata di molto.`
`Noi quattro ragazzi e zia Natsuhi.`
` Genji-san,`
` la vecchia Kumasawa,`
` e il dottor Nanjo...`
` Uno tra questi doveva essere il colpevole!`
`Ma no, non potevamo esserne certi così su due piedi...`
` Non avevamo poco prima dubitato che quello fosse davvero il cadavere del nonno...?`
`Forse dovremmo pensare agli altri corpi nella stessa maniera.`
`Ad esempio, le prime sei persone uccise erano state orribilmente sfigurate in volto...`
`Alcuni cadaveri potevano essere riconosciuti dal viso, ma il vecchiaccio, ad esempio...`
` aveva perso tutta la faccia, come se gli avessero strappato di netto una maschera...`
`Ci eravamo limitati ad accertarci dei corpi semplicemente in base al loro abbigliamento...`
`Forse si erano preparati in anticipo dei cadaveri con cui sostituirsi, in modo da fingere la loro morte, per poi nascondersi da qualche parte e commettere i loro crimini...?`
`Sembrerebbe assurdo, ma non era un trucco impossibile da attuare...`
`Era ancora presto per arrendersi a questa 19ª persona...`
` no, a questa strega...!`
`"Maria-chan, non fissarlo così intensamente.`
` Vale anche per te, Battler-kun.`
` Sono preoccupata per le condizioni di Kanon, e non possiamo restare qui in eterno.`
` Andiamocene."`
`"...Uuh."`
`Maria non uscì insieme agli altri, ma rimase nella sala caldaie.`
`Forse ciò che stava guardando con tanta attenzione non era il cadavere del nonno,`
` ma quel punteruolo demoniaco che aveva conficcato in fronte...`
`Per un'appassionata come lei, doveva essere un'oggetto imperdibile.`
`Le diedi un colpetto in testa.`
`"Ehi, Maria...`
` Qual è lo scopo di {f:5:Beatrice}?`
` Vuole le nostre vite...?"`
`"...Kihihihihihihih.`
` {f:5:Beatrice} ritornerà in vita molto presto...`
` E in quel momento, nessuno verrà lasciato in vita...`
` Kihi{0}hi{0}hi{0}hi{0}hi{0}hih."`
`"Come puoi riderci sopra?`
` Pensi che ne verrai tenuta fuori?`
` Perché non senti il pericolo incombente?`
` Perché non sei spaventata?!"`
`"...{f:5:Beatrice} me lo ha promesso...`
` Ha detto che verrà a portare Maria nella Terra Dorata..."`
`"È un posto meraviglioso privo di obblighi, dove tutti stanno sempre insieme, e sono costantemente gentili l'un l'altro..."`
`"...Maria non vede l'ora, sai?`
` Quel momento arriverà molto presto...`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hih..."`
`...Che razza di persona era Maria...?`
`Io conoscevo solo la Maria di sei anni prima, quando aveva tre anni.`
` Era una brava bambina, innocente e ubbidiente.`
`E questa Maria di sei anni dopo... non aveva alcun legame con la Maria che conoscevo...`
`Ma chi è, questa {i:strega} che usa il nome di Maria...?`
`Per lei, che credeva ostinatamente all'esistenza delle streghe...`
` questa misteriosa serie di crimini era la prova che la strega esistesse davvero.`
`Ogni volta che accadeva un evento irrealizzabile da un essere umano, venivamo spinti a credere in {f:5:Beatrice}.`
`Per Maria... doveva essere {i:inebriante} vedere i suoi parenti, che un tempo avevano testardamente negato che potesse esistere,`
` accettare uno ad uno l'esistenza della strega...`
`Era per questo che era così di buon umore...?`
`"...Maria.`
` Te lo chiederò per un'ultima volta.`
` Voglio chiedertelo un'ultima volta, anche se probabilmente risponderai sempre nello stesso modo."`
`"Uuh...?"`
`"...Ieri, nel roseto, ti è stata data una lettera...`
` Chi era questa persona...?!"`
`"Uuh...`
` Te l'ho detto, {f:5:Beatrice}.`
` Battler ancora non ci crede.`
` Uuh."`
`Maria si limitò a ripetere quello che aveva già detto...`
`Maria aveva incontrato la 19ª persona, la strega.`
`Era davvero la 19ª persona, oppure qualcuno di noi diciotto l'aveva semplicemente istruita a dirlo?`
`L'unica cosa certa... era che Maria era rimasta costantemente con noi, aveva sempre avuto un alibi, e non aveva compiuto nulla di sospetto...`
`Era semplicemente felicissima di essere la messaggera di {f:5:Beatrice}... e di certo non era la 19ª persona...`
`O così presumevamo.`
`Già.`
` Chissà cosa c'era scritto nella lettera che avevamo raccolto nella stanza di zia Eva e di zio Hideyoshi...`
` Zia Natsuhi doveva averla ancora con sé...`