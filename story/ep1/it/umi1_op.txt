`"...Non dirmelo...`
` sei di nuovo tornato a bere?"`
`Toltosi lo stetoscopio, l'anziano dottore sospirò.`
`Nel cupo studio, dove aleggiavano sia polvere che un malsano odore dolciastro, erano presenti due anziani signori.`
`Nell'angolo di quella stanza, troppo grande per poter essere definita uno studio,`
` vi era un letto dall'aria lussuosa, un uomo sotto esame medico, e il dottore che lo stava visitando.`
` E ad osservarli, sembrava esserci un domestico.`
`"L'alcol è mio amico.`
` È un amico tanto quanto te, ed è stato al mio fianco per più tempo."`
`L'uomo, che aveva scoperto il proprio petto per il controllo con lo stetoscopio, disse ciò senza battere ciglio, mentre risistemava i suoi vestiti.`
`"...Kinzo-{c:86EF9C:san}...`
` è grazie ai farmaci che fanno effetto se il tuo corpo a prima vista è in buona salute.`
` Tuttavia, se continui a bere liquori così forti, la medicina diventerà del tutto inutile...`
` Lo dico per il tuo bene.`
` Astieniti dall'alcol."`
`"Apprezzo le tue preoccupazioni,`
` amico mio...`
` Genji,`
` un altro bicchiere.`
` Diluiscilo con un po' d'acqua.`
` Così Nanjo potrà salvarsi la faccia."`
`"...Ne è sicuro?"`
`Dopo aver guardato il padrone che aveva chiesto il liquore, e il dottore che lo aveva proibito,`
` l'anziano maggiordomo di nome Genji annuì silenziosamente, e obbedì fedelmente agli ordini del suo padrone.`
`Nanjo, il suo medico curante, emise un altro profondo sospiro nel guardarlo allestire il tutto nei pressi dell'armadietto dei liquori...`
`Un odore riempiva l'interno della stanza...`
`Quel dolce, intenso aroma sembrava sciogliere il cuore, se non l'anima stessa.`
` Era l'aroma di quella velenosa bevanda verdastra, di cui il padrone non riusciva a fare a meno.`
`"...Nanjo.`
` Tu sei un caro amico con cui mi frequento da molto tempo.`
` Ti sono profondamente grato per avermi mantenuto in vita fino ad oggi."`
`"Io non ho fatto nulla...`
` Dopotutto, non hai mai ascoltato i miei consigli da medico."`
`"Ahahahah...`
` E tu non mi ascolti mai quando ti avverto che stai per compiere una mossa errata di scacchi.`
` Sembra che siamo pari."`
`"...Padrone."`
`"Grazie...`
` Non morirei se mi finisse la tua medicina, ma morirei se mi finisse questo."`
`Guardando con la coda dell'occhio Nanjo, la cui faccia mostrava un'espressione rassegnata, Kinzo prese il bicchiere porso da Genji...`
`Poche persone, vedendo il colore intenso che riempiva il bicchiere, lo avrebbero associato ad una bevanda alcolica.`
`"...Nanjo.`
` Sii onesto con me.`
` Quanto tempo mi rimane?"`
`"Beh...`
` quanto poco te ne dovrei dare per farti smettere di bere?"`
`Nanjo emise ancora una volta un sospiro di rassegnazione.`
` Dopodiché, fissando Kinzo, il quale stava facendo roteare il proprio bicchiere, parlò.`
`"...Non molto."`
`"...Cosa intendi per ‘non molto’?"`
`"...Usiamo questa partita di scacchi come esempio.`
` La fine è molto vicina, ma non hai ancora messo all'angolo il mio re."`
`Lo sguardo di Nanjo era diretto verso un tavolino con una spessa scacchiera posta sopra di esso.`
`A giudicare dalla posizione dei vari pezzi, la partita sembrava essere entrata da tempo nella sua fase finale.`
` La torre e l'alfiere neri erano penetrati nel cuore delle linee nemiche.`
`Il re bianco era ormai stato arroccato e messo con le spalle al muro, e persino ad un occhio inesperto sembrava che la partita si sarebbe conclusa a breve.`
`Entrambi andavano avanti di qualche mossa ogni volta che Nanjo veniva a fare delle visite mediche.`
`Con tale esempio, Nanjo stava affermando che Kinzo sarebbe probabilmente caduto nel sonno eterno prima della conclusione della partita...`
`Quelle non erano tanto le parole di un medico, quanto quelle di un vecchio amico.`
`"...Se tu fossi un paziente qualsiasi,`
` nelle tue condizioni ti raccomanderei di scrivere un testamento."`
`"...E cos'è un testamento, Nanjo?`
` Istruzioni per gli avvoltoi su come sbranare il mio cadavere?"`
`"No, niente affatto...`
` Un testamento è un modo per lasciare le tue volontà.`
` Non è la semplice redazione di una divisione dell'eredità."`
`"Oh...`
` E che altro ci potrei scrivere, a parte la divisione dell'eredità?"`
`"...Dei tuoi rimpianti...`
` delle tue questioni irrisolte.`
` Cose che vorresti vengano tramandate...`
` Quello che desideri comunicare...`
` Qualsiasi cosa tu voglia."`
`"...Hmph...`
` Le cose che vorrei tramandare o che desidero comunicare?`
` Ridicolo.`
` Io, Kinzo Ushiromiya, non ho nulla che voglio lasciare o comunicare!!"`
`"Sono nato senza avere niente.`
` E morirò senza avere niente!`
` Non c'è nulla che io voglia lasciare ai miei sciocchi figli!!`
` Anche se la fine dovesse sopraggiungere oggi, persino in questo preciso momento!`
` Accetterò questo destino fatale senza alcun timore!!"`
`"...Kinzo‐san."`
`"Io ho creato tutto questo.`
` La mia ricchezza!`
` Il mio prestigio!`
` Ogni cosa!!`
` Sono state realizzate da me, e periranno insieme a me.`
` Non c'è nulla che mi lascerò indietro!!"`
`"Nulla!!`
` Non mi importa cosa succederà dopo!`
` Non voglio né una tomba, né una bara!!`
` Questi erano i termini del mio contratto con la strega!`
` Alla mia morte andrà tutto perduto!`
` È stato parte dell'accordo sin dall'inizio, e perciò nulla verrà lasciato indietro.`
` Non c'è niente che io possa lasciarmi indietro!!"`
`Dopo aver proclamato tutto ciò senza un attimo di sosta, le spalle di Kinzo si accasciarono improvvisamente per lo sconforto...`
`Il suo volto era emaciato, come se uno spirito maligno avesse abbandonato il suo corpo.`
`"...`
`Ho un rimpianto, tuttavia.`
` Non ho nulla da tramandare, ma c'è una sola cosa che non posso lasciare incompiuta..."`
`"...Dovresti metterla nero su bianco.`
` Certo, sarebbe un bene se potessi terminarla mentre sei in vita.`
` Ma nel peggiore dei casi, se ne occuperanno quelli che ti succederanno.`
` Devi tramandare i tuoi rimorsi, così che possano essere chiariti nel caso ti succeda qualcosa...`
` È questo quello che fa un testamento."`
`Quando Nanjo tentò di appoggiare delicatamente la mano sulla spalla di Kinzo, egli divenne improvvisamente furioso e la respinse.`
`"È inutile, inutile, inutile!!"`
`"Dev'essere portata a termine mentre sono ancora in vita, perché quando morirò, la mia anima sarà divorata dai demoni con cui ho stilato il contratto, e cancellata dall'esistenza!`
` Per me non ci sarà pace, e nemmeno un aldilà!`
` Ecco perché tutto dev'essere concluso mentre sono in vita!!`
` Ecco perché un testamento non ha alcun significato per me!!"`
`"Se avessi il tempo di scrivere una cosa simile...`
` Se solo ne avessi il tempo...!!`
`{n}Vorrei vederlo.`
` Voglio vederlo ancora una volta!`
` Voglio vedere il viso sorridente di {f:5:Beatrice} ancora una volta!!"`
`"Oh, {f:5:Beatrice}, perché mi hai rifiutato per così tanto tempo?!`
` Ti restituirò in questo istante tutto ciò che mi hai dato, getterò via ogni cosa!!`
` Quindi ti prego, mostrami il tuo sorriso solo per un'ultima volta..."`
`"{f:5:Beatrice}, ti imploro con tutto me stesso, mi starai sicuramente ascoltando, è questo il genere di donna che sei!`
` Ti supplico, mostrati a me!!`
` Sei qui, vero?!`
`{n}Sei qui invisibile ad ascoltarmi, deridendomi in qualche angolo di questa stanza, non è così?!"`
`"Per favore, appari di nuovo dinanzi a me, e sorridimi!!`
` Rinfacciami quello che vuoi, se lo desideri puoi anche prendere la mia vita con le tue stesse mani!!`
` Non voglio morire da solo in questo stato!!`
` Io non posso morire, non finché i miei occhi non si poseranno sul tuo sorriso per un'altra volta!!"`
`"Ahh, {f:5:Beatrice}, {f:5:Beatrice}!!`
` Ti cedo questa vita, la cedo a te!!`
` Ti scongiuro, {f:5:Beatriiiiiiiiiiiice}!!!"`
`"Wow...`
` Certo che le cose cambiano col tempo...`
` Non riesco a credere che siamo arrivati qui in soli venti minuti..."`
`Non potevo fare a meno di grattarmi la testa e meravigliarmi dell'avanzare dei tempi.`
` Una volta usavamo il battello.`
`Dovevamo sopportare quasi mezza giornata di scossoni, prima di raggiungere Niijima.`
` Di questi tempi era diventato tutto più comodo.`
`Però, non ero mai salito su un aereo così piccolo.`
` In passato sono stato su un enorme jumbo jet, ma questa sarebbe stata la mia prima esperienza su uno così modesto...`
`Mi chiesi se ci sarebbero state turbolenze...`
` Dicono che le barche più piccole oscillino di più, quindi immagino che si possa applicare lo stesso agli aeroplani, no...?`
`Aaah, datemi tregua.`
`"Ahahahahah, tranquillo, Battler-kun.`
` In confronto ad una barca, oscillerà molto di meno."`
`"Woah, f-{c:86EF9C:fratellone} George, sei tu?!"`
`"Eheh, non farmi venire un colpo, ho appena perso tre anni di vita.`
` Comunque che c'entra l'oscillare?"`
`"Ihihihih, mica sto pensando all'aereo che oscilla o che magari precipita giù, sai?"`
`"Oh, errore mio.`
` Sei cambiato rispetto a quando eravamo piccoli.`
` Dopotutto, sono passati sei anni da allora.`
` Non sei più un bambino ormai.`
` Ahahahahah."`
`"Tch, guardati, abbastanza grande per bere e fumare.`
` Non m'interessano le sigarette, ma vorrei provare dell'alcol, ihihih!`
` Scommetto che con i geni di tuo padre sai reggerlo molto bene, eh?"`
`"Nel mio caso bevo più per affari che per piacere.`
` È difficile fare affari in Giappone senza bere."`
`"Ihihihih!`
` Esattamente!`
` Ecco perché non perdo mai una chance per fare un po' di pratica!"`
`"M-Ma non va bene, Battler-kun, sei ancora troppo giovane!`
` Assumere alcol da minorenne può influenzare negativamente lo sviluppo...`
` Ah, lasciamo perdere."`
`"Eddai, alto come sono, sono già abbastanza cresciuto!`
` Anzi, se fossi un po' più basso troverei più facilmente dei vestiti!"`
`Gonfiai il petto con orgoglio.`
`Prima di raggiungere la pubertà, la mia altezza era poco al di sopra della media della mia classe.`
`In seguito ho cominciato a crescere in un battibaleno, e adesso supero i 180cm.`
`Suppongo sia grazie all'allenamento fisico incessante e agli integratori per i muscoli presi per posta da strani fornitori.`
`Non avrei mai immaginato di superare di ben 10 cm il fratellone George, che aveva già raggiunto il massimo della sua crescita...`
`Cavolo, immaginavo che i miei parenti avrebbero detto: ‘Guarda com'è cresciuto il piccolo Battler!’...`
`Uffa, è così imbarazzante, volevo solo essere lasciato in pace.`
`Comunque, il mio nome ‘Battler’...`
` Come dire, è particolare, non trovate?`
`I miei genitori mi diedero un nome di pessimo gusto.`
` Non conosco quasi nessuno che riesca a leggerlo nel modo giusto per la prima volta.`
`Il più delle volte vengo chiamato ‘{c:86EF9C:Sento-kun}’.`
` Bel tentativo, ma proprio non ci siamo.`
`Il mio nome si scrive così: {ruby:Ushiromiya Batora:{p:0:右代宮 戦人}}.`
` Riuscite a leggerlo?`
` La prima parte è il mio cognome, ‘Ushiromiya’.`
` Fin qui ancora ci siamo.`
`Il problema viene con il mio nome...`
`{n}{ruby:Batora:{p:0:戦人}} è composto dai caratteri di ‘battaglia’ e ‘persona’, e si pronuncia: ‘Battler’.`
`Metti tutto insieme, e ottieni Battler Ushiromiya.`
`Pazzesco, vero?`
` È assurdo che non solo i miei genitori decisero questo nome, ma anche che qualche impiegato statale lo abbia accettato...`
` Entrambi sono in cima alla mia lista di gente da uccidere ad ogni costo.`
`Ad ogni modo, lui è il cugino più grande.`
`Il suo nome si scrive così: {ruby:Ushiromiya Jouji:{p:0:右代宮 譲治}}, e si pronuncia: ‘George Ushiromiya’.`
`È più grande di me di cinque anni, quindi quest'anno ne avrebbe compiuti 23.`
`Visto che i cugini Ushiromiya sono composti da due maschi e due femmine, ho giocato con lui per tutto il tempo.`
`È il motivo per cui ancora oggi lo chiamo ‘fratellone’.`
`"Ah però, Battler-kun, guarda come sei cresciuto.`
` Sai come si dice, i ragazzi crescono a vista d'occhio!"`
`"Dev'essere nel suo sangue, suppongo.`
` Anche Rudolf non era così alto finché non iniziò il liceo, no?`
` Probabilmente chi ha un ritardo nello sviluppo ha una crescita improvvisa alla fine della pubertà."`
`"Nah, niente del genere.`
` L'altezza di noi uomini rispecchia quello che abbiamo dentro!"`
`"Proprio così!`
` Vedi che Battler-kun ha capito!`
` Un uomo va misurato in base a quello che ha dentro!`
` Non devi mai dimenticare la disciplina.`
` E se attenderai pazientemente la tua occasione, il tuo talento sboccerà in grande stile!"`
`"Nemmeno io mi sarei mai immaginato che sarei stato capace di diventare il presidente di una compagnia costruita con le mie mani...`
` Eh sì, ho iniziato da umili origini senza avere un soldo bucato...!"`
`Quest'uomo di mezz'età dal fisico piazzato e in salute`
` è il padre del fratellone George, lo zio Hideyoshi ({p:0:秀吉}).`
`È il marito della sorella maggiore del mio vecchio.`
` In altre parole, non ho legami di sangue con lui.`
`È molto socievole e bravo con i bambini, ed è anche generoso con le paghette, senza dubbio il miglior zio di sempre.`
`Per caso il suo strano e peculiare dialetto del Kansai era autentico? Perché lui è originario del Kanto.`
`A quanto pare le apparenze sono importanti nel mondo degli affari,`
` per cui usare una cadenza diversa dagli altri doveva essere una recita atta a risaltarlo di più...`
`Anche se davanti ad un nativo del Kansai provava imbarazzo, motivo per cui tornava ad usare il giapponese standard...`
`Non lo conosco abbastanza bene, ma sicuramente è un tipo interessante.`
`"Il suo unico difetto è che inizia subito a vantarsi.`
` Può bastare, caro.`
` Battler-kun ne avrà avuto abbastanza.`
` Vero?"`
`"Niente affatto, ihihihih!`
` Non c'è problema.`
` Penso che per un uomo sia figo avere delle epiche imprese da poter raccontare.`
` Io non ho nulla del genere di cui parlare."`
`"Oh, davvero? Pensavo che uno come Battler-kun, con un aspetto che farebbe strage di fiumi di ragazze,`
` avesse montagne di storie da raccontare."`
`"C-C-Cosa??`
` S-S-`
`Stai scherzando, spero!`
` Di sicuro non mi sono mai capitate strane prodezze di questo tipo!`
` Quanto vorrei che succedessero!"`
`"Ah, allora ne hai di storie...`
` Uhuhuh, più tardi raccontale a tua zia.`
` A George non accadono mai vicende amorose del genere.`
` Eheheh..."`
`Questa signora è la madre del fratellone George, zia Eva ({ruby:Eba:{p:0:絵羽}}).`
`È la sorella maggiore del mio vecchio.`
` Lei e lo zio Hideyoshi erano una coppia di burloni, e si son sempre presi gioco di me fin da quando ne ho memoria.`
`Per questa ragione non mi stavano molto a genio quand'ero piccolo...`
` Beh, a quanto pare non ci andavo ancora molto d'accordo.`
`Nonostante ciò, la famiglia del fratellone George era simpatica, e sembravano affiatati...`
`Porca miseria, era l'esatto opposto della mia famiglia.`
`"Battler-kun.`
` Hai per caso visto Rudolf-san?"`
`"Eh?`
` Mi pare sia andato al bagno poco fa, perché?`
` Non è ancora tornato?`
` Ehiii, magari è crepato sul colpo. {c:86EF9C:Riposa in pace, amen}."`
`"Non dovresti parlare così di tuo padre.`
` Beh, non è la prima volta che passa così tanto tempo in bagno."`
`"Già, quella carogna è sempre stata così.`
` Vorrei che smettesse di andare al bagno con delle riviste.`
` Oh, mi domando quali giornaletti si porti dietro!`
` Ihihih!"`
`"Oh, non serve che ti preoccupi.`
` Da quando stiamo insieme, non gli faccio fare queste cose da solo."`
`"Ihihih!`
` Oooh, più tardi voglio sentire ogni dettaglio!`
` Oh, povero babbo, sembra che le tue palle siano dentro una bella morsa di ferro."`
`"Sai bene cosa succederebbe se non lo facessi, no?"`
`"Nono, immagino.`
` Sei l'unica capace di tenere a freno quel vecchiaccio.`
` In qualità di suo figlio, cedo volentieri a te il compito."`
`"Sì, lascia fare a me.`
` Dopotutto è la mia specialità, no?"`
`Questa donna è la moglie del mio vecchio.`
`Il suo nome è Kirie ({p:0:霧江}) Ushiromiya.`
`Come avrete probabilmente intuito dalla nostra conversazione, non è la mia vera madre.`
` È praticamente la mia matrigna.`
`La mia vera madre era morta sei anni fa.`
` È per questo che il mio vecchio in seguito si è risposato con Kirie.`
`Ci sta per uno della mia età.`
` Non avrei mai potuto chiamare ‘mamma’ la sua nuova moglie.`
`E d'altra parte, suppongo che lei non volesse chiamare ‘figlio’ il suo figlioccio grande e grosso con cui non aveva legami di sangue.`
`Non eravamo dei marmocchi.`
` Litigando non avremmo ottenuto nulla.`
`Per cui decidemmo di non giocare alla famigliola felice.`
` Stabilimmo di essere abbastanza sinceri tra di noi, comportandoci piuttosto come se lei fosse una vicina di casa.`
`Sarebbe stato molto più facile se avessimo mantenuto una certa distanza, invece di essere costretti a disprezzarci l'un l'altro.`
`Kirie-san si era mostrata molto disponibile, e grazie a ciò siamo riusciti ad andare più o meno d'accordo.`
`In seguito, mentre eravamo presi dallo sparlare di mio padre nel bagno,`
` il diretto interessato ritornò, mentre si asciugava le mani con un fazzolettino.`
`"Mmh?`
` Battler."`
`"Che hai, vecchio...?"`
`"Ahiahiahiahi!`
` Le orecchie, non tirarmi le orecchie!"`
`"Sparli ancora di me con tua mamma, eh?`
` Proprio trabocchi di rispetto per tuo padre, mmh?"`
`"Ahiahiahiahi, ahiahiahi!`
` Fa male, vecchiaccio!`
` Non è che se mi tiri le orecchie volo come Dumbo, ahiiii!!"`
`"Coraggio, su.`
` Su,`
` giù,`
` sinistra,`
` destra,`
` un cerchio orario,`
` uno antiorario,`
` aumentiamo i giri,`
` e raddoppiamo la velocità!`
` Ora dimmi: ‘ti prego padre, perdonami per aver detto queste cose’."`
`"Stai scherzando? Fattelo dire in qualcuno dei tuoi squallidi locali, piuttosto.`
` Gyaah, lasciamiiii!!"`
`...Lui è quel vecchiaccio di mio padre.`
` Io penso di essere messo bene in altezza, ma anche papà era alto all'incirca quanto me.`
`Nel guardare quanto fossi alto, zia Eva sembrava convinta che io avessi il sangue di papà in me.`
`Fra l'altro, non ho preso da lui solo l'altezza.`
` Anche l'avere dei pessimi nomi.`
`Il nome completo del mio vecchio si scrive così: {ruby:Ushiromiya Rudorufu:{p:0:右代宮 留弗夫}}...`
`Riuscite a leggerlo?`
` Va scritto come {ruby:Rudorufu:{p:0:留弗夫}}.`
` Si pronuncia così: ‘Rudolf’.`
`Ahahah... doveva odiare un sacco il nonno per aver ricevuto da lui quel nome.`
`Ma comunque, non è una scusa per passare anche a me quella stramba tradizione onomastica.`
`Mentre il vecchiaccio si dilettava nel torcermi le orecchie, zia Eva in seguito gli strizzò l'orecchio.`
`"Ehi, Rudolf.`
` Non si maltrattano i propri figli."`
`"Gyaah, mi fai male, sorellona..."`
`Quello era un quadro perfetto di una sorella maggiore che, nonostante la sua stazza, punisce il suo fratello minore dispettoso.`
`"Così può bastare, Eva-san.`
` Più tardi gli stropiccierò l'altro orecchio nello stesso modo."`
`"Oh, mi dispiace.`
` Dovrei lasciartelo tirare un po' anche a te, Kirie-san."`
`"Rudolf?`
` Fatti punire a dovere da Kirie-san, chiaro?"`
`"Senti chi parla, sorellona, sei la prima a tormentare il tuo fratellino."`
`"Hideyoshi-san, grazie davvero per averla portata via.`
` Se tu non fossi stato tanto caritatevole, sarebbe ancora una zitella acida.`
` Ti porgo le mie scuse in qualità di suo fratello."`
`"...Mmh?!`
` A chi dai della ‘zitella acida’?"`
`Dopo aver fatto 2, 3 passi indietro...`
` Zia Eva sferrò uno dei suoi tipici e spettacolari calci rotanti verso l'alto, fermandosi ad un centimetro di distanza dalla punta del naso del vecchio.`
`Dopo aver iniziato a praticare il taijiquan, per tenersi bella o per chissà quale motivo, finì per interessarsi alle arti marziali cinesi,`
` e in seguito passò al karate, al taekwondo, alla capoeira... in cosa si stava allenando ultimamente...?`
`Beh, in ogni caso, quando zia Eva diceva che una donna detiene le proprie armi dal ventre in giù, lo intendeva alla lettera.`
`"Rudooolf?`
` Sai che se ti avessi colpito sulla tempia saresti crollato sul colpo?`
` Non molto tempo fa ho fatto un errore durante un allenamento, e ho fatto uscire della schiuma dalla bocca del mio sparring partner."`
`"...Ah, che disastro.`
` Le mie scuse più sincere per i modi violenti con cui usa le gambe."`
`Senza battere ciglio, il mio vecchio scrollò le spalle, e rivolse un sorriso amaro a zio Hideyoshi.`
`"Wahahahah, non ho mai avuto fratelli o sorelle.`
` Quindi, quando vedo Eva e Rudolf-kun battibeccare tra loro, il mio cuore si riempie di gioia.`
` La famiglia e i fratelli sono persone davvero preziose."`
`"Oh, allora perché non considerare l'idea di fare un fratellino per George-kun?`
` Ormai è un adulto in tutto e per tutto che sarà presto indipendente, quindi potrebbe essere una buona idea avere un altro figlio."`
`"Ehi, Kirie, pensa anche ai guai del bambino che nascerà.`
` George-kun è cresciuto senza alcun problema, per essere nato da una sorella tanto perfida."`
`"E che ragazzo in gamba.`
` Quello zuccone di mio figlio potrebbe imparare qualcosa da te."`
`"Non funziona come dici tu.`
` È per merito dell'ineccepibile educazione di Eva-san se George-kun è diventato un ragazzo così bravo.`
` Non è vero, Eva-san?"`
`"Oh, suvvia, eheheh, lo pensi davvero...?`
` Il nostro George ne ha ancora di strada da fare."`
`"Ah, ma piuttosto, come sta la piccola Ange?`
` Ho sentito che ha vomitato, vero?"`
`"Oh, giusto!`
` E io che mi aspettavo di vedere il suo visino dopo tutto il tempo passato.`
` Sta bene?"`
`"Prende sempre l'influenza al cambio delle stagioni.`
` È molto delicata...`
` A dire il vero volevo portarla con noi, ma questa volta la mia famiglia si sta occupando di lei."`
`"Saggia decisione.`
` Guarirà più in fretta se non respirerà l'atmosfera malsana della villa.`
` Una bambina malata è più importante degli impegni di un adulto, giusto?"`
`"Io conosco un rimedio molto efficace per i vomiti influenzali!`
` Quando torneremo a casa ve lo manderemo subito, perciò usatelo!"`
`"Grazie mille, Hideyoshi-san.`
` Sei sempre di grande aiuto..."`
`Si misero a chiacchierare senza che ce ne accorgessimo, e noi ragazzi proprio non riuscimmo a prendere parola.`
`Ad ogni modo, mi sentii appagato dal fatto che zia Eva mi avesse vendicato come si deve, strizzando l'orecchio del vecchio.`
`"Quanto ci vuole per il controllo del meteo?"`
`Il fratellone George puntò il dito verso il tabellone.`
` Il segnale del controllo del meteo era ancora bloccato accanto all'orario stimato di partenza del volo su cui era previsto salissimo a bordo.`
`Secondo il fratellone, un aereo più piccolo doveva essere più soggetto al vento e alle condizioni atmosferiche,`
` e a seconda del meteo, pareva che spesso gli orari di partenza e arrivo dei voli ritardassero di parecchie ore...`
`Ehi, ma eravamo certi che non avrebbe oscillato...?`
`Finchè si rimaneva quaggiù, non si sarebbe potuto capire se ci fossero turbolenze basandosi solo sul cielo nuvoloso...`
`Beh, forse sarebbe stato un altro discorso una volta che l'aereo sarebbe salito in alta quota.`
`"Il tempo è un po' incerto."`
`Zia Eva guardò il televisore nella sala d'attesa.`
` In esso venivano trasmesse le previsioni meteo, le quali informavano che un tifone si sarebbe diretto nella regione del Kanto.`
`"Di nuovo un tifone...?`
` È destino che avvenga durante la riunione annuale di famiglia ad ottobre.`
` Ma non poteva scegliere un periodo migliore?"`
`"Concordo.`
` Anch'io ho sempre pensato che si sarebbe potuta fare durante l'Obon.`
` Rudolf, in tal caso proponiamolo a papà e a Klaus in questa riunione."`
`"...Molto divertente.`
` Diglielo tu.`
` Klaus non mi ascolterà mai a prescindere da quel che dico."`
`"Per carità.`
` A me non dispiace poi così tanto che sia ad ottobre.`
` Perché non lo proponi tu, che dici di detestare i tifoni?`
` L'avevi detto tu, no?"`
`"Ho solo detto che c'è sempre un tifone.`
` Sei stata tu la prima a dire di spostarla durante l'Obon, no?"`
`"Beh, l'hai detto anche l'anno scorso, o sbaglio?`
` Non hai detto che se si spostasse nel periodo dell'Obon sarebbe più semplice per te infilarla in mezzo ai tuoi impegni di lavoro?!"`
`"Non ho mai detto niente del genere."`
`"Oh, sì che l'hai detto.`
` Non lo dimenticherei mai per nessun motivo!"`
`"No, non l'ho detto, sei tu che lo dici sempre!"`
`"Sai una cosa?`
` Sai che fermare un calcio prima dell'impatto è una tecnica di alto livello?"`
`"Tch, le donne della tua età non dovrebbero allargare le gambe in quel modo!"`
`Mentre osservavo papà e zia Eva battibeccare, tutto ciò che riuscivo a vedere erano dei bambini che bisticciavano...`
`"Anche se solitamente si comportano come dei genitori normali,`
` quando si rincontrano tra fratelli durante queste riunioni di famiglia, tornano nuovamente bambini."`
`"Mah, sei tu che sembri un vero adulto quando valuti ogni cosa con sguardo freddo...`
` Spero di non diventare in futuro come quel vecchiaccio.`
` Vorrei diventare un adulto perspicace come te, fratellone."`
`"Come me?`
` Oh, ho molta strada da fare.`
` Ho ancora poca esperienza sul campo, e non ho abbastanza grinta e affabilità...`
` Penso tu abbia già molti di questi pregi, Battler-kun.`
` Sono sicuro che mi supererai in fretta quando sarai grande."`
`Il fratellone George rise mentre si grattò la testa, come a nascondere l'imbarazzo.`
`Ma ovviamente era per semplice umiltà.`
`Il fratellone era entrato all'università e allo stesso tempo nell'azienda di zio Hideyoshi come apprendista, studiando in contemporanea materie accademiche e come diventare un magnate degli affari.`
`Successivamente, si unì alla compagnia di mio zio come collaboratore subito dopo essersi laureato, e mentre si impegnò duramente negli studi, accumulò molta esperienza professionale.`
`Il suo più grande sogno era quello di poter costruire il suo dominio indipendente.`
`Il fratellone dava il meglio di sé per raggiungere questo obiettivo, era un uomo veramente esemplare.`
` Dire che lo stimo non sarebbe un'esagerazione.`
`Se solo fossi stato come lui.`
` Ero quasi il suo opposto.`
`Mi godevo il liceo in spensierato relax e schivando ogni responsabilità.`
`Per il mio futuro non avevo alcuna aspirazione!`
` Volevo godermi i soldi facili senza avere guai, ma sarebbe stato troppo bello per essere vero...`
`Quando il fratellone aveva la mia età, durante i suoi studi si era già prefissato un nobile scopo, non potevo competere con uno come lui.`
`Il mio vecchiaccio mi rifilò un: ‘Vuoi fare pratica nella mia compagnia? Puoi iniziare col pulire i cessi’.`
`Dannazione, non volevo dipendere da quel balordo.`
` Mi sarei fatto la mia vita con le mie forze...!`
` Beh, però si può essere maturi solo avendo audacia.`
`Forse avrei dovuto affrontare uno di quei viaggi alla ricerca di se stessi..?`
` Non potevo neanche scroccare qualche spicciolo ai miei...`
`"...Hm?! Ohh~!"`
`Improvvisamente, zio Hideyoshi gridò fortissimo.`
` Lo zio di solito era una persona pacata, ma non riusciva proprio a controllare il volume della sua voce.`
`Vedemmo che stava salutando zia Rosa e sua figlia, che erano arrivate in ritardo.`
`"Ohoooooooooh!!!`
` Se non è Rosa-san!`
` Maria-chan, da quanto tempo!!"`
`"Da quanto tempo!`
` Uuh!"`
`"Maria!`
` Non dovresti forse dire: ‘è bello rivederti’?`
` Saluta tuo zio per bene."`
`"Uuh.`
` È bello... rivederti..."`
`"Esatto!`
` Ben detto!`
` Ti darò una caramella come ricompensa...!`
` Oh, eh?`
` Dove l'ho messa..."`
`"È bello rivederti, Rosa-san.`
` È bello rivedere anche te, Maria-chan."`
`"Kirie-san, Hideyoshi-san, è da tempo che non ci vediamo..."`
`"E...`
` oh cielo, Battler-kun?!`
` Come sei cresciuto...!"`
`"Ah, ma dai, ahahah...`
` È imbarazzante sentirmelo dire da ogni persona che incontro...!"`
`"Ehi, Rosa.`
` Sei in ritardo.`
` Se l'aereo fosse stato puntuale, saresti a malapena arrivata in orario..."`
`"Scusate.`
` Ci son stati problemi con le coincidenze dei treni.`
` Ma come, stiamo ancora aspettando il controllo meteo?"`
`"Oh, non frignare.`
` Preferisco un viaggio in aereo di trenta minuti, piuttosto che fare su e giù su una barca per sei ore.`
` Sarebbe più rapido anche se aspettassimo per un'altra ora."`
`"Anche Maria-chan è cresciuta!!`
` Quanto sei alta adesso?"`
`"Uuh!`
` Quanto sono alta adesso?!"`
`Maria-chan ripetè a pappagallo la domanda di zio Hideyoshi a sua madre.`
`Probabilmente non si ricordava bene quanto fosse alta.`
` Forse, dato che era nel bel mezzo dello sviluppo, cresceva ogni mese in altezza.`
`Poteva darsi che tra qualche anno sarebbe diventata di colpo una signorina.`
`"Vediamo... quanto eri alta l'ultima volta che ti sei misurata?`
` Cresci sempre di più.`
` Vero?"`
`"Uuh!"`
`"Penso sia cresciuta molto di più rispetto all'anno scorso.`
` Vediamo, ha compiuto nove anni quest'anno, vero?"`
`"Nove anni.`
` Uuh."`
`"Esatto, hai nove anni.`
` Son contento che stai bene, Maria-chan!"`
`"Oh issa...`
` Nnnggh...`
` sei un po' troppo pesante ormai per giocare all'aereoplano..."`
`"Fratellone George, che cosa scortese da dire ad una signorina.`
` Su, lo farò io... Si vola...!"`
`"...Uuh."`
`Quando stetti per sollevarla al posto del fratellone, Maria irrigidì il proprio corpo come per rifiutare, guardandomi dritto in faccia con sospetto...`
`Ah, ma certo.`
` L'ultima volta che incontrai Maria era stato sei anni fa, e lei aveva solo tre anni.`
`Non c'era modo che potesse ricordare la mia faccia.`
`"Maria-chan, non ti ricordi?`
` È Battler-kun.`
` Giocavate insieme, te ne sei dimenticata?"`
`"...Uuh."`
`"Non credo proprio.`
` L'ultima volta che ha incontrato Battler aveva tre anni.`
` Di norma non si hanno ricordi di quell'età."`
`Probabilmente, dato che a parte me incontrava gli altri ogni anno, per lei erano tutte facce conosciute, ma io non avevo relazioni con la famiglia Ushiromiya da circa sei anni.`
`Quindi ci poteva stare che non si ricordasse di me, ora che aveva nove anni.`
`Per quanto mi riguardava, ricordavo solo vagamente che a tre anni lei fosse una piagnucolona.`
`"Maria.`
` Lui è il cugino Battler.`
` Il figlio di mio fratello Rudolf...`
` Hai capito?"`
`"...Il figlio del fratello...`
` Il fratello è il figlio...`
`?!`
` Uuuuuuh!!"`
`Probabilmente usava quell' ‘uuh’ per esasperazione quando non capiva una spiegazione complicata.`
`Credo che fosse stata una spiegazione un po' confusionaria.`
`"Maria-chan.`
` Lui è Battler-kun.`
` È un cugino grande, come me."`
`"...Come il cugino George...?`
` Battler?`
` Cugino grande...?`
` Uuh."`
`"Esatto.`
` Hai capito bene."`
`Io pensavo che il fratellone fosse molto bravo, per non dire maturo, in cose di questo tipo.`
`Per uno non sposato, era fin troppo bravo con i bambini.`
` Sicuramente in futuro sarebbe stato un padre molto amorevole.`
`"...Cugino Battler?"`
`Maria mi guardò dritto negli occhi, come per chiedermi se mi andasse bene il venire chiamato in quel modo.`
`"Sì, sono Battler.`
` È bello vederti, Maria!"`
`"Uuh!`
` Battler!"`
`"Su, Maria!`
` Non dovresti chiamarlo così, chiamalo cugino Battler...!"`
`"Non fa niente, zia Rosa.`
` Non far caso a questi dettagli.`
` Ehi, Maria!`
` Tra di noi possiamo chiamarci per nome, vero?!"`
`"Battler, Battler, Battleeerrr!`
` Uuh, uuh!"`
`"Giusto! Maria, Maria, Mariaaa!`
` Uuh, uuh!!"`
`Giocammo per un po' per rifarci dei sei anni in cui non ci siamo visti.`
`Immagino che per lei io fossi ancora il cuginone che vede per la prima volta, ma ciò sarebbe cambiato man mano nel tempo.`
`Però ero sorpreso.`
` Era esattamente come me la ricordavo sei anni fa.`
`In fondo le persone non cambiano così tanto.`
` Ero abbastanza contento che fosse rimasta la ragazza innocente delle mie memorie.`
`Il suo nome si scrive così: {p:0:真里亞}...`
` Riuscite a leggerlo?`
` {p:0:真里亞} si pronuncia: ‘Maria’.`
`Trovo di una certa classe il fatto che il terzo carattere ‘{p:0:亞}’ ricordi una croce.`
`Visto che non mostrava molto le sue emozioni, era difficile capire a cosa stesse pensando, ma in fondo era solo una questione di espressività.`
` Se si va oltre le apparenze, non era diversa da una bambina tenera qualunque.`
`Poi c'era la madre di Maria, zia Rosa.`
` È la sorella minore del mio vecchio.`
`{ruby:Rouza:{p:0:楼座}} si pronuncia così: ‘Rosa’...`
` Ecco un nome palesemente straniero.`
`Mi spiace dirlo, ma la ridicolezza del suo nome rivaleggia con quella del mio vecchio...`
` Ad ogni modo, zia Rosa non era una degenerata. Al contrario del vecchio, era una persona fantastica...`
`Ora che ci penso, tutti i nomi della mia famiglia hanno un tocco occidentale.`
`Perché il nonno ha questi gusti?`
`A causa sua, anche noi nipoti abbiamo problemi per questo.`
` Inoltre, non trovate fastidioso che il suo nome sia perfettamente normale per un giapponese?`
`Comunque, zia Rosa era più tranquilla, se paragonata agli altri parenti.`
`Il mio vecchiaccio e zia Eva avevano questa strana tendenza a stuzzicare e ridicolizzare le persone,`
` ma zia Rosa, nonostante avesse il loro stesso sangue, non era della stessa pasta.`
`Tra i fratelli, era quella con più buon senso.`
`Come zio Hideyoshi, era una zia gentile che è sempre stata dalla parte dei bambini...`
`D'altra parte è un peccato che fosse rigida nell'educazione, e che non fosse generosa con le paghette come zio Hideyoshi.`
`Bene.`
` Con questo la famiglia era al completo, pronta a salire sull'aereo.`
`Con un tempismo fin troppo perfetto, nella lobby vi fu un annuncio.`
`"Ci scusiamo per l'attesa.`
` Adesso inizierà l'imbarco per il volo 201 per Niijima.`
` Chiediamo cortesemente ai passeggeri di formare due file dietro alla linea bianca di fronte al bancone."`
`"Rosa, non hai ancora terminato le procedure d'imbarco? Sbrigati, su."`
`"Oh no...!`
` Maria, vieni!"`
`"Uuh!"`
`Prima di accedere alla pista d'atterraggio fummo sottoposti ad un'ispezione per oggetti metallici.`
`Il velivolo non era delle dimensioni adatte per rotte internazionali, ma anche se piccolo, era pur sempre un aereo.`
` Un membro dello staff con un metal detector effettuò a tutti un body check.`
`Quando tutti noi superammo il controllo, raggiungemmo la pista con la guida di uno del personale.`
`Ma tu guarda, guardando la nostra fila c'erano solo membri della famiglia Ushiromiya.`
`Sembrava proprio un volo privato, riservato solo per noi.`
`La fila si fermò di fronte alla porta d'imbarco.`
` L'addetto si voltò, e guardando una lista, disse:`
`"Adesso l'imbarco avrà inizio.`
` Leggerò ad alta voce l'elenco dei passeggeri,`
` per cui vi preghiamo di occupare i sedili in ordine, dalla prima fila a destra, e poi a sinistra, dopodiché dalla fila seguente a destra, e poi a sinistra, e così via.`
` Detto questo, chiamerò i vostri nomi ad alta voce.`
` Il signor Hideyoshi Ushiromiya!"`
`"Oh, sono il primo!`
` Eccomi...!`
` Ah giusto, Eva, hai delle caramelle?`
` Sai, le sto cercando da un po', ma non le trovo."`
`"La signora Eva Ushiromiya."`
`"Sono nella borsetta.`
` Le tirerò fuori quando saremo saliti."`
`Ho sentito dire che il rumore delle caramelle masticate sia un buon modo per proteggere le orecchie dal fastidio dovuto alle variazioni nella pressione atmosferica durante il decollo e l'atterraggio.`
` Si staranno riferendo a questo.`
`"...Spero di beccare un posto vicino al finestrino!"`
`"Ahahah, non preocuparti.`
` Dopotutto, non ci sono altri posti."`
`Come disse il fratellone George, sembrava che ci fossero solo due file di sedili.`
`Come ci si aspetterebbe da un piccolo aereo...`
` Ma siamo veramente sicuri che non oscillerà....?`
`"Il signor George Ushiromiya."`
`"Eccomi.`
` Non preoccuparti, Battler-kun.`
` Non oscillerà molto."`
`"Il signor Battler Ushiromiya."`
`"F-Fratellone, che intendi con ‘non molto’?!`
` Anche se cadessi da una barca starei bene, dato che so nuotare, ma se cadessi da un aereo per me sarebbe la fine!!`
` Ma di sicuro c'è un paracadute nel nostro sedile, giusto?`
` Aspetta, non c'è?!"`
`"Il signor Rudolf Ushiromiya."`
`"Forza, Battler, non farti impressionare e sbrigati ad andare in fondo alla fila."`
`"Ahia! Papà!`
` Non spingermi!`
` Non c'è il paracadute!"`
`"La signora Kirie Ushiromiya."`
`"Su, fate i bravi.`
` Muovetevi, su."`
`"Ahia! Kirie!`
` Non spingermi!`
` Questa testa di rapa non si muove!"`
`"La signorina Maria Ushiromiya."`
`"Uuh!`
` Muovetevi, su!"`
`"La signora Rosa Ushiromiya."`
`"Dai, Maria!`
` Calmati..."`
`"Qui è il vostro pilota Kawabata.`
` Vi ringraziamo per aver scelto il volo 201 di oggi della New Tokyo Airlines.`
` Stimiamo un volo di 20 minuti per l'aeroporto di Niijima."`
`"Ci è stata comunicata la presenza di turbolenze atmosferiche.`
` Potrebbero verificarsi alcuni scossoni, perciò vi chiediamo di non slacciare le vostre cinture dopo il decollo."`
`"F-Fratellone, cosa sono questi scossoni per cui non possiamo slacciarci le cinture?!`
` Se fosse stato un jumbo jet avremmo potuto slacciarle dopo il decollo, giusto?!`
` Quindi vibrerà così tanto che non potremo togliercele?!"`
`"Maledetti, mi avete ingannato, ma quanto oscillerà?!`
` Dove sono i paracadute?!`
` Lo sapevo, avrei dovuto prendere la barcaaaaa!!"`
