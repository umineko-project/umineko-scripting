`"...Avrei dovuto prendere la barca...`
` la barca..."`
`"Cadooo!`
` Cadooo!`
` Uuh, uuh, uuh, uuh!!"`
`"Maria, adesso basta...!"`
`"Però non me l'aspettavo.`
` E io che ero certa che nulla potesse spaventare Battler-kun."`
`"Non so perché, ma questo qua odia ogni veicolo.`
` Non fa altro che dire che sta per cadere o per affogare.`
` Come uomo è una disgrazia."`
`"...Ah, sta' zitto.`
` È più che normale, con tutti quegli scossoni...`
` Era la mia prima volta su un aereo così piccolo, quindi è stata un'esperienza un po' dura da reggere, tutto qui..."`
`"E tu chiami ‘un po'’ tutto quel chiasso?`
` Eheheh, se mai andassi oltreoceano con te, il viaggio sarebbe molto più animato.`
` Ti piacerebbe andare in Egitto con tua zia?`
` Sapresti stare su un aereo per 14 ore?"`
`"Ahhahahah!`
` È una bella proposta.`
` Battler-kun, fai un po' di pratica con Eva-san.`
` Che cosa buffa, comunque!`
` Ahahahah!"`
`"Wahahahah, suvvia, suvvia. Ognuno di noi ha i suoi punti deboli e i suoi punti forti.`
` Non è giusto riderci così tanto sopra.`
` Wahhahahahah...!"`
`"P-Papà, non è giusto neanche che ci ridi sopra anche tu.`
` Ehi, anche tu, Maria-chan, non ridere."`
`"Non ridere?`
` Uuh!"`
`Accidenti a me!`
` Era così sbagliato non gradire di stare in aereo?`
` Ora sapevo benissimo che tutti pensavano io fossi grande e grosso, ma giuggiolone...`
` Tsk!`
`Ciascuna famiglia prese dall'aeroporto un suo rispettivo taxi, e arrivammo al porto.`
` Da qui in poi, prendemmo un battello per l'isola.`
`Visto che le isole sono molto vicine, la distanza non è così ampia.`
` In barca, ci si mette circa 30 minuti, in puro relax.`
`Arrivati al molo, dove era ancorato il battello diretto per l'isola, vedemmo una sagoma agitare la mano.`
`"Cugino George!`
` È passato un botto di tempo!!"`
`"Ah, Jessica-chan, non ci si vede da un anno!`
` Sei diventata ancora più alta, eh?"`
`"Kyahahah, finiscila! Me lo dici ogni anno, è imbarazzante!"`
`"...E-Ehi, fratellone, ma è assurdo.`
` Questa è davvero Jessica?!"`
`"Aspetta un secondo, cugino George...`
` Questo bestione...`
` è Battler?!"`
`Ci scrutammo entrambi da capo a piedi...`
`Di aspetto non coincideva alla cugina che mi ricordavo, ma il suo {c:86EF9C:linguaggio scurrile} era inconfondibile.`
`"Come butta, Jessica!`
` Ma cosa sono?!`
` Non ci credo, sembri proprio una donna!`
` Che sono quelle, tette? Anche tu le hai sul petto adesso!`
` Ihihih, lasciamele palpare, lasciamele palpare!"`
`"Non percularmi, sono nel fiore dei miei diciott'anni!`
` Come crescono i capelli, così cresce anche altro!`
` Pensi che abbia le tette solo per farmele palpare!?`
` Pensa a te invece, che come un cretino sei cresciuto solo nel fisico!!`
` Almeno sei un po' forte?"`
`"Non scherzare con me, ti faccio vedere io quanto mi sono allenato dall'ultima volta!!"`
`"Ma stai zitto!!`
` Ti stroncherò sul nascere!"`
`Il nome di questa tipa fantastica si scrive così: {ruby:Ushiromiya Jeshika:{p:0:右代宮 朱志香}}...`
`È nata sotto una cattiva stella simile alla mia, ed è una compagna di sventure in fatto di nomi strani.`
` Comunque {ruby:Jeshika:{p:0:朱志香}} si pronuncia ‘Jessica’.`
`È la figlia del fratello più grande del mio vecchio.`
`Tale fratello sarebbe il primogenito della famiglia Ushiromiya, per cui, almeno per il momento, significava anche che Jessica era la figlia erede della famiglia Ushiromiya, per discendenza diretta.`
`Visto che avevo la sua stessa età, e che con lei ho anche avuto dei piccoli battibecchi tipici tra ragazzi e ragazze,`
` ogni volta che i nostri parenti si riunivano facevamo scaramucce tra di noi in modo scherzoso, sin da quando eravamo piccoli.`
`Jessica era anche cresciuta rapidamente, ed ero sempre stato inferiore a lei in termini di costituzione e forza fisica, se non erro.`
`Per cui generalmente, a vincere nelle prove di forza in cui ci azzuffavamo, era Jessica.`
`Pertanto, anche se ero ben consapevole di essere più grosso, avevo ancora la percezione che non potessi batterla in forza.`
`"Hnng! Ghhh......!!"`
`"...Ahio... ah...!`
` Ma che, ma cosa, ma sei serio...?!`
` Ahi, ahi, ahi..."`
`"Su, dai, forza, non mi sto impegnando per niente!`
` Ti sei rammollita, Jessica."`
`"S-Stai zitto.`
` Sono una donna.`
` Mica posso battere un uomo con la forza per sempre!!"`
`"Beeeh, è naturale!`
` Hai accumulato sul petto la massa che io ho accumulato sulle braccia.`
` Una sfida tra le mie braccia e le tue tette sarebbe il massimo, no?!"`
`"Ecco perché non puoi palparmi le tette!!`
` Che mi dici tu poi? Oltre alla tua altezza, è cresciuto un po' di più anche il tuo elefantino?!"`
`"Smettila, stupidotta! Nooo, pervertita, ora nessuna vorrà più sposarmi! Non toccarmi il pacco!!"`
`"N-Non dire cose fraintendibili da altre persone!!"`
`Ad essere onesti, ero così sorpreso di quanto Jessica fosse diventata femminile, che dovetti fare il buffone per poterlo nascondere...`
`Eh già, chiunque ne sarebbe sorpreso, ricordandomi la bulletta che era sei anni fa.`
`E immagino che per Jessica fosse ancor più vero.`
` Credeva che avrei ancora perso contro di lei in una prova di forza.`
`Doveva essere rimasta stupita dalla crescita che ebbi in quei sei anni, dato che perse con facilità...`
`Sei anni.`
` Presi nuovamente coscienza di quanto fosse stato lungo quell'intervallo.`
`"Ma pensa te... ho perso su tutti i fronti.`
` Beh, ormai con te non posso competere."`
`"Guarda che ti sbagli.`
` Anche Battler-kun ha una debolezza, ovviamente.`
` Giusto, Maria-chan?"`
`"Uuh!`
` Cadooo, cadooo!!"`
`"Shh, finiscila Maria! Manteniamolo segreto, ok?"`
`"‘Cado’?`
` Cosa diavolo intendete?"`
`"Eheheh!`
` Mi spiace, ma non rivelerete altro a Jessica sulla mia debolezza!`
` In ogni caso, l'incubo del viaggio aereo ormai è finito!`
` Adesso ci sarà un rilassante viaggio in battello, dove saremo cullati dalle onde.`
` Non avrei mai pensato di provare nostalgia per quel rottame di un peschereccio.`
` Ihihih!"`
`"Eeeh?!!`
` Ma lui ha qualche rotella fuori posto, cugino George?"`
`"Lo capirai presto.`
` Molto presto."`
`In quel momento non capivo che cosa intendesse dire il fratellone con quel suo ghigno...`
`"Ma chi abbiamo qui... aaah!`
` Battler-san, come sei cresciuto anche tu...!"`
`E questa chi era?`
` Una vecchietta con un grembiule da cucina...`
` Oh, oh, ma certo, quanti ricordi! Ora mi è tornata in mente!`
`"Te la ricordi, vero?`
` Vedi, è Kumasawa-san, una delle domestiche."`
`"Come potrei dimenticarmi della nonnetta Kumasawa!`
` Comunque, non sei invecchiata affatto in questi sei anni.`
` Anzi, per caso sei ringiovanita?"`
`"Ohohoh!`
` Ultimamente la mia pelle sprizza energia da tutti i pori!`
` E guarda, il mio seno non è forse diventato più grande...?`
` Ti piacerebbe palparlo?"`
`"S-Stai scherzando!`
` Io voglio palpare solamente le ragazze piene di vita!"`
`"Anch'io quand'ero giovane ero piena di vita, sai?`
` Su, su, palpamele pure!"`
`"Gah, ti prego, risparmiami!`
` Voglio ragazze giovani, ragazze giovani!`
` Non le vecchiette come te!"`
`Lo scherzo che avevo fatto a Jessica era stato completamente ritorto contro di me.`
` Ma a ripensarci, era sempre stata il tipo di persona che punzecchia gli altri.`
`"Ehi ehi, piantala, Kumasawa-san.`
` Chi ha già mezzo piede nella fossa non ha molto per cui scherzare."`
`"Divertirsi con i giovani è il miglior elisir per la giovinezza che c'è.`
` Ohohoh!"`
`"Non capita spesso che Kumasawa-san ci venga a prendere, no?`
` Qual buon vento ti porta qui?`
` Quando ti viene affidato qualche compito ti viene sempre la lombaggine.`
` Uhuhuh."`
`"Ohohoh, severa come sempre, signora Eva.`
` Stavo svolgendo alcune commissioni urgenti, e già che c'ero, ho pensato di venire ad accogliervi tutti.`
`Però una vecchia rimbambita che aspetta di accogliervi non è neanche bella da vedere, non trovate?`
` Ohohoh...!"`
` Zia Eva non esitava a lanciare frecciatine, ma la vecchia Kumasawa stava senza dubbio dimostrando la sua esperienza lavorativa.`
` Aveva dimostrato di farsi scivolare addosso tali battute con aria calma e composta.`
`Beh, non mi piace dirlo, ma forse la vecchia Kumasawa non era più la domestica di un tempo.`
`Si comportava come se stesse in gran forma, ma tra mal di testa e lombaggini, il suo corpo era pieno di acciacchi.`
` A dire la verità, il fatto che stesse ancora lavorando non era affatto cosa da poco...`
`Quanti erano gli anni che aveva compiuto?`
` Su per giù doveva essere sull'ottantina.`
` Per cui rimasi sbalordito da quanto fosse arzilla nei modi di fare.`
`"Ogni giorno sei sempre più attiva.`
` Oh, giusto, tieni.`
` È il tè di cui ti avevo parlato.`
` Vedi, te ne ho comprato un po'.`
` Te ne sarei grata se lo provassi più tardi."`
` Zia Rosa tirò fuori dalla valigia una busta con dentro un regalo.`
`Ricordarsi la promessa che doveva aver fatto quando si erano viste l'anno scorso, e mantenerla comprandole qualcosa...`
` Era proprio da zia Rosa questo senso del dovere.`
`Lei era il genere di persona che mai dimenticherebbe o infrangerebbe una promessa.`
`La vecchia Kumasawa non solo se la ricordava, ma sembrava anche profondamente toccata dal fatto che qualcuno avesse portato un dono a una semplice domestica come lei.`
`Lei è Chiyo Kumasawa ({p:0:熊沢 チヨ}).`
`È una domestica con svariati anni di servizio alle spalle, che lavora da molto tempo per la famiglia Ushiromiya.`
` Ovviamente una della sua età non se la cava coi lavori manuali, ma è il genere di super-domestica che sa fare tutto, dai lavori di cucina fino alle pulizie e al bucato.`
`Perciò il suo unico difetto è la tendenza a battere la fiacca.`
`Ho sentito che provava a evitare lavori pesanti e difficili tirando in ballo questa o quell'altra malattia cronica...`
`Nel caso della vecchia Kumasawa, più che battere la fiacca, si potrebbe definirla una bravura nello schivare le responsabilità...`
`Non dev'essere facile da sopportare per chi le paga lo stipendio.`
`Oh beh, non so perché, ma anche se lavorasse in maniera superficiale, non riuscirei ad avercela con lei.`
`Immagino che sia per via dell'allegria che non lascia mai il suo viso sorridente.`
`"Ehi, sono molto felice di vederti in salute come sempre!`
` Come va la tua schiena dall'ultima volta?"`
`"Non va molto meglio, anche se prendo le medicine.`
` Su questo aspetto i dottori non possono farci nulla.`
` Soffro di un male incurabile, ohohoh!"`
`"Comunque Jessica-chan è sempre più bella.`
` Menomale che hai preso dalla cognata Natsuhi."`
`"D-Davvero...?`
` Personalmente, io non ho affatto intenzione di somigliarle...`
` Voglio dire, non voglio prendere dai miei genitori.`
` Non li rispetto."`
`"Oh, non dovresti dire certe cose.`
` Eh eh, ad ogni modo, guardando la nostra famiglia, ci sono molti che dicono di non voler prendere nulla dai propri genitori."`
`"Ah, eccomi!"`
`"Non scherzare, tu non devi prendere niente da me.`
` Mi fa imbestialire che i nostri nasi si somiglino."`
`"Che cosa stai dicendo?`
` Tu e tuo padre non siete due gocce d'acqua?"`
`"Dai, non può essere...`
` Che cosa avrei preso da papà?"`
`"Hai preso la sua arroganza e la sua presunzione in tutto e per tutto.`
` Il sangue di papà scorre in maniera particolarmente forte in te e in nostro fratello.`
` Giusto, Rosa?"`
`"Oh, assolutamente.`
` I nostri fratelli Klaus e Rudolf sono incredibilmente simili a papà."`
`"Va bene, va bene, ci rinuncio, perché sono solo io l'unico bersaglio di voi ragazze?`
` Hideyoshi-san, aiutami, per favore."`
`"Beh, sai, Rudolf-kun, sei sempre stato popolare con le ragazze.`
` Come sono geloso!`
` Wahahahahah!"`
`"Ohohoh!`
` Come sempre invidio il tuo essere beato fra le donne.`
` Ma ora devo chiedere a tutti di salire a bordo.`
` Vieni, Maria-san, saliamo assieme sul battello?"`
`"Saliamo assieme sul battello.`
` Uuh!`
` Saliamo tutti assieme.`
` Uuh!"`
`"Oh sì, stavolta non avrò paura.`
` Sono abituato agli scossoni delle onde.`
` Con quel rottame di un peschereccio, più che temere gli scossoni, temo che il motore si guasti e che poi finiamo alla deriva."`
`"Ah, giusto, Battler-kun, ho dimenticato di dirtelo...`
` Quel peschereccio è stato rottamato qualche anno fa, dato che era molto logoro.`
` Ora verremo portati sull'isola con un altro battello."`
`"Ohhh, vero.`
` È la prima volta che Battler va sul battello nuovo.`
` Comodissimo, no?`
` E super-veloce!`
` E per di più raggiunge velocità pazzesche!"`
`"Ohhh...`
` Vuol dire che il viaggio in battello sarà molto più breve, no?`
` Ma è fantastico!`
` Io preferisco l'aereo, ma è una gran figata che il tempo in cui verremo esposti al rischio di affondare si sia ridotto."`
`"...Uuh.`
` Battler cadraaaà, Battler cadraaaà di nuovo?"`
`"Questo vale solo per gli aerei.`
` Ora va tutto bene!"`
`"Comunque è un battello modificato ad alta velocità, l'orgoglio del capitano.`
` Pare che ci abbia armeggiato un bel po',`
` e si stava vantando di come abbia aggiunto quattro eliche ad alta efficienza che superano di 40 nodi la velocità massima consentita, e di altre robe simili.`
` So queste cose a memoria, dato che se ne vanta sempre."`
`"Anch'io, a forza di sentirlo ogni anno.`
` Dice che da quando perse una gara contro un peschereccio straniero, si è ossessionato con le modifiche della velocità.`
` E che il suo avversario all'epoca riuscì a superare la velocità massima di ben 30 nodi, sebbene fosse una barca da pesca."`
`"Dalla sua sete di vendetta è nata una barca modificata ultraveloce all'ultimo grido.`
` Sono certa che ti piacerà, Battler."`
`...B-Barca modificata ultraveloce...?`
`In un primo momento mi piacque l'idea che ci fosse un battello migliore di quella bagnarola che sarebbe potuta affondare da un momento all'altro...`
` Ma per qualche motivo ebbi un brutto presentimento al riguardo...`
` Ma va, dai.`
`"Ehi, Battler, non faresti prima a raggiungere l'isola a nuoto?"`
`"Non sporgerti troppo alla ringhiera, Battler-kun.`
` Potresti cadere."`
`"Uuh, uuh!!`
` Cadereee, cadereee!!"`
`"Maledizioooooneeeee... ecco perché prima tutti sogghignavate!"`
`Quindi era questo il battello ultraveloce che il capitano aveva modificato per passatempo. Come pensavo, non poteva essere paragonato a quell'altra bagnarola...`
`"Whooooooooa, come trema, come trema, come tremaaaaa!!`
` Ora cado, ora cado, ora cado!!"`
`"Uuh, uuh, uuh!!`
` Ora cade, ora cade, ora cadeee!!"`
`"Se cado mi ritroverò nell'oceano, annegherò! Dov'è il paracadute, anzi, dov'è il salvagente?!`
` Datemi un giubbotto di salvataggioooo!!!"`
`"Wahahahahah!`
` Che hai, Battler, che ti prende? Wahahahahah!"`
`"Jessica-chan, Maria-chan, non dovreste prenderlo in giro.`
` Anche tu, Battler-kun, se hai paura non dovresti star qui sul ponte.`
` Credo avresti meno paura sottocoperta."`
`"Ehehhh, ti ringrazio, ma anche no, fratellone!`
` Le vittime dei naufragi sono sempre quelle in sottocoperta.`
` I sopravvissuti di solito sono quelli che durante tali incidenti si trovano sul ponte.`
` Per questo mi trovo qui!!"`
`"Ma trema tutto!!`
` Cadooo!!`
` Woooooaaaaaahhh!!"`
`"Trema tutto, cadeee!!`
` Uuh, uuh, uuh!!!"`
`"Maria, ti ho detto di smetterla...!`
` Però sei proprio negato, Battler-kun...`
` Andrò a chiedere al capitano di rallentare per te."`
`"Wooooah, grazie, zia Rosaaaaa!`
` Anche in mare chi va piano va sano e va lontano, soprattutto se si sta attenti!!"`
`"Eheheh!`
` Non farlo, Rosa.`
` Anche queste disavventure sono formative per i giovani.`
` Giusto, Battler-kun?`
` Questo per te non è niente, no?`
` Altrimenti non potrai venire in Egitto con tua zia!"`
`"Wooooah, zia Eva, come sei crudeeleeeeee!`
` Ooh noooo, cadroooooò!!`
` Un giubbotto di salvataggioooo, un paracaduteeeee!!`
` Woooooooaaaaaaahh...!!!"`
`"N-No, ok, devo fare il ragionamento inverso!!`
` A cosa punta il nemico?!`
` A spaventarmi in questo modo?!`
` Se questo è il suo obiettivo è un povero stolto, io non avrò pauraaa!!`
` Però così non va, ora cadoooo!!!"`
`...E così, dopo aver causato tutto quel baccano,`
` il battello rallentò ad una velocità più accettabile, grazie a zia Rosa che aveva parlato al capitano...`
`"...Ahh...`
` Questa velocità è sopportabile...`
` Prima sentivo l'anima uscirmi dal corpo..."`
`La velocità che riesco a sopportare sembra essere piuttosto bassa...`
`Però poco fa era davvero assurdo...`
`Cavolo, il battello ondeggiava come un pazzo!`
` Slittava via e volava sopra la superficie del mare!`
` Più che su un battello, mi sembrava di stare sul dorso di un pesce volante...`
`Jessica stava ancora ridendo fragorosamente di me, stanco morto e appoggiato alla ringhiera con fare sconsolato.`
`"Prima avevo perso nella gara di forza, ma sapere di aver vinto nella prova più importante mi rende felice.`
` Ma seriamente, ahahahahah!"`
`"Dannazione... ridi quanto ti pare.`
` Uno di questi giorni anch'io troverò il tuo punto debole e ti strizzerò le tette..."`
`"Ahahahah, se riuscirai a trovarlo ci farò un pensierino, va bene?!`
` Wahahahahahah!"`
`"Uuh.`
` Battler è esausto."`
`"Già, Battler è esausto...`
` Io voglio morire sulla terrafferma, non in mare o nel cielo..."`
`Maria cercò di accarezzarmi la schiena, così di rimando le diedi delle piccole pacche sulla testolina...`
`Il suo volto era inespressivo come sempre, ma riuscì a trasmettermi la sua apprensione.`
`"Battler-kun, per espiare le sue colpe il capitano ci ha offerto delle bibite.`
` Vuoi berne una?`
` Così ti calmerai."`
`Il fratellone George e la vecchia Kumasawa portarono a ciascuno di noi delle bibite in lattina, ricoperte da goccioline di condensa ghiacciate.`
`A giudicare dal sorrisetto di Kumasawa-san, i nostri genitori in sottocoperta erano presi dal ridere di gusto per il mio baccano di prima.`
`Dannazione, ero così imbarazzato che non avevo neanche il coraggio di guardarli in faccia...`
`Se non tiravo fuori un altro argomento, sarei stato il loro oggetto di scherno per chissà quanto, per cui occorreva che rompessi il ghiaccio con un buon argomento di conversazione.`
`"...Ehi, Jessica.`
` Come stanno zio Klaus e zia Natsuhi?"`
`"Mamma e papà?`
` Sfortunatamente stanno bene.`
` Parlano sempre di studio, studio, e ancora studio, che rottura.`
` Sono invidiosa che zio Hideyoshi e zio Rudolf non sembrano tipi da ribadire queste cose."`
`"Ahahahah, ti sbagli di grosso.`
` Anch'io, quando mi preparavo per gli esami di ammissione, mi ripetevano sempre ‘gli esami, gli esami’.`
` All'epoca mi sembravano scoccianti, ma ora sono grato nei loro confronti."`
`"Ah, sapevo che anche il fratellone George fosse un essere umano...`
` Comunque sia, io adoro che mi lascino cavarmela da solo.`
` Nessuno mi dice niente, capite?`
` Beh, anche se me lo dicessero io non li ascolterei, ihihih!"`
`"Battler-san non è ancora tornato a casa dei suoi genitori?"`
`"...Beh, ogni tanto ci torno.`
` Nella vecchia casa ho ancora un sacco di vestiti."`
`"...Uuh?`
` Battler ha due case?"`
`"Uh...`
`Uhmmm...`
` Qualcosa del genere."`
`"Perché?`
` Perché due case?`
` Uuh?`
` Uuh?"`
`Solo Maria, che non aveva ben compreso la situazione, dava voce ai suoi dubbi da bambina.`
`Ma gli altri si limitarono a lanciarmi occhiate e non risposero, conoscendone il motivo.`
`"Maria!`
` Guarda, si può vedere il porto...!`
` Guarda laggiù!`
` Riesci a vederlo?!"`
`"Uuh!`
` Ho visto il porto, ho visto il porto!"`
`Sembrava che Jessica avesse saggiamente cambiato argomento con tatto...`
`Accidenti.`
` Non mi piaceva parlarne di mia spontanea volontà, ma mi deprimeva che la questione venisse trattata come un tabù...`
`Io ormai non do più molto peso alla cosa.`
`Sono un membro della famiglia Ushiromiya,`
` ma la verità è che in questi sei anni avevo vissuto con i miei nonni materni ora deceduti, e utilizzavo il cognome di mia madre.`
`Questi miei nonni erano morti l'uno a poca distanza dall'altro, quindi non mi era rimasta altra scelta se non quella di tornare a casa del vecchiaccio.`
`Non ero mica scappato di casa, lo dico per evitare malintesi.`
` L'unico ad avere colpe qui era il mio vecchio...`
`Non provavo lo stesso astio per Kirie-san.`
` Anzi, era una gran cosa che riuscisse a tenere per le briglie quel vecchiaccio, e che riuscisse a farlo rigare dritto...`
`Ma il tradimento che quel vecchiaccio aveva inflitto a mia mamma...`
` Mi dispiace per lui, ma non avevo ancora metabolizzato la cosa.`
`"Ahem.`
` Arriveremo molto presto."`
`Il fratellone George cercò di sviare il discorso, schiarendosi la gola.`
`"...Perdonate la mia indiscrezione.`
` Sembra che questa vecchia abbia detto qualcosa di troppo.`
` Se per caso ho ferito i suoi sentimenti-"`
`"Eheh!`
` Non preoccuparti, non hai ferito i sentimenti di nessuno.`
` Stai tranquilla, vecchia Kumasawa."`
`Perfino Kumasawa-san sembrava dispiaciuta per aver parlato in maniera incosciente,`
` ma per non farla impensierire oltre, mi alzai cercando di svagarmi un po'.`
`Dopo ciò, bevvi un sorso della mia bibita e raggiunsi Maria e Jessica, intente ad osservare la sagoma dell'isola.`
`"Uuh!`
` Battler, vedo l'isola, vedo l'isola!`
` Laggiù, laggiù, laggiù!`
` Uuh, uuh, uuh!"`
`"Dov'è, dov'è? Ah, ecco, ora la vedo.`
` Anche se sono passati sei anni, quest'isola da lontano è rimasta esattamente come me la ricordavo."`
`La sagoma dell'isola cominciava a farsi più vicina.`
`Il nome dell'isola è Rokkenjima.`
` È un isolotto situato nell'Arcipelago di Izu, dalla circonferenza totale di circa 10 km.`
`Molte persone pensano che vi siano sette isole, visto che vengono chiamate ‘Le Sette Isole di Izu’, ma non è così.`
`In realtà ce ne sono più di sette.`
` E Rokkenjima è una delle isole minori che non viene conteggiata.`
`Proprio per questo, probabilmente sono pochissime le persone che la conoscono.`
`Il motivo è che solo ai componenti della famiglia Ushiromiya è permesso di accedere su quest'isola.`
`In altre parole, è totalmente irrilevante per i forestieri o i turisti.`
` Quindi non troverete mai il nome di quest'isola all'interno di un catalogo di viaggi.`
`Questo perché l'intera isola di Rokkenjima è una proprietà privata posseduta dal ramo principale della famiglia Ushiromiya.`
`Perciò ci abita solo la famiglia Ushiromiya, e nessuno vi entra o vi esce ad eccezione della cerchia di persone legate alla famiglia.`
`C'è solo un porto e una villa.`
` In quasi tutto il resto dell'isola è rimasta una foresta incolta.`
`Che peccato, sarebbe bello se ci si costruisse sopra un bel campo da golf.`
` Ma se si considerasse l'intera costa come una spiaggia privata, non sarebbe affatto un'affermazione esagerata.`
`È un po' tardi per dirlo, ma se devo essere sincero...`
` beh, la famiglia Ushiromiya naviga nell'oro.`
`Sembra che il ramo principale possedesse un immenso patrimonio,`
` e che anche i rami dei nostri genitori stessero accumulando enormi fortune, con ciascuno di loro che trovava successo nei propri affari.`
`In questi sei anni avevo vissuto a casa dei miei nonni come un ragazzo qualsiasi, perciò me ne ero completamente dimenticato...`
` ma la casa del vecchiaccio effettivamente era fantastica, e sembrava che ogni singola cosa al suo interno fosse uno sfoggio di passatempi da ricco snob.`
`A pensarci, questo rendeva il fratellone George, Jessica, Maria e naturalmente anche me, dei rampolli di alta classe.`
`Ovviamente, non pensavamo in questo modo di noi stessi.`
`Non mi piaceva identificarmi come un ricco, e il fratellone George non si viziava, essendo severo con sé stesso.`
`Jessica stava sempre a brontolare su come avrebbe voluto trasferirsi in città, dato che i soldi a lei non servivano,`
` e poiché Maria era ancora una bambina, non aveva alcun interesse nel denaro...`
`Anche questo sarebbe snobismo?`
` Agli occhi di chi vive nella miseria, questi saranno discorsi da privilegiati.`
`Mi sono spiegato già troppo, quindi mi asterrò dal dire altro.`
`Vedete, è simile al non poter scegliere i propri genitori biologici.`
` Non ho chiesto di nascere in una famiglia ricca.`
` Ed essere invidiosi di ciò non credo risolverà il problema.`
`Ne ho avuto abbastanza degli altri che pensano male di me e non fanno altro se non ripetermi che sono ricco, rifiutandosi di giudicarmi in maniera equa...`
`Durante la mia immersione in tali sentimentalismi, Maria iniziò a far chiasso, mentre si sporgeva oltre la ringhiera.`
`"...Uuh...`
` Non c'è."`
`"Che succede, Maria?`
` Ti è caduto qualcosa?"`
`"Uuh, uuh!`
` Non c'è, non c'è !`
` Uuh, uuh, uuh, uuh!!"`
`Maria continuava a ripetere ‘non c'è, non c'è’.`
`Dalle sue parole sembrava che le fosse caduto qualcosa, ma lei continuava a gridare quella frase mentre puntava col dito verso l'oceano.`
`"Cosa c'è che non va?`
` Che cosa non c'è più?`
` La cercherò anch'io.`
` Cos'è?`
` ...?"`
`Se Maria avesse perso qualcosa avrebbe guardato il pavimento, ma lei stava indicando l'oceano.`
`Dato che puntava in quella direzione, avrebbe dovuto trovarsi qualcosa lì, ma Maria diceva che qualcosa {i:non c'era più}...`
` Strano.`
`Ma proprio per via dei miei ultimi ricordi di sei anni fa del panorama, fui in grado di notarlo prima del fratellone, che invece si recava qui annualmente.`
`"...Uh...?`
` Se ricordo bene, in quella zona si trovava una specie di {c:86EF9C:torii} in cima ad un piccolo scoglio, no...?`
` Esatto, sicuramente era lì.`
` Lo ricordo benissimo, questa sorta di punto di riferimento è la prima cosa in cui ci si imbatte man mano che l'isola si fa più vicina."`
`"Wow, sei incredibile, Battler.`
` Te lo ricordi bene, nonostante siano passati sei anni."`
`"Sì, era lì...!`
` Ora me lo ricordo anch'io.`
` L'altare per la divinità protettrice e quella specie di torii erano le uniche costruzioni presenti su quello scoglio...`
` Ora che lo fai notare, non c'è più, giusto?`
` Mi pare che ci fosse ancora l'anno scorso."`
`"Non c'è.`
` Non c'è.`
` Uuh, uuh, uuh!"`
`"Magari sarà stato spazzato via da un'onda?`
` Era un piccolo scoglio, e probabilmente era molto deteriorato e friabile."`
`"Lo penso anch'io.`
` È sparito durante l'estate.`
` Mah, pazienza."`
`"Ho sentito che una sera, un enorme fulmine è caduto e ha polverizzato l'altare...`
` I pescatori mormorano che un lampo scagliato sulla nostra somma divinità protettrice è sicuramente presagio di sciagura...`
` Occhio, malocchio, prezzemolo e finocchio..."`
`Kumasawa-san finse di strofinare entrambe le mani tra loro, ridendo con aria maliziosa come a prenderci in giro.`
`Ma Maria sembrava prenderla sul serio,`
` e con volto corrucciato, fissò intensamente l'oceano, nel punto in cui avrebbe dovuto esserci lo scoglio dove veniva venerata la divinità protettrice.`
`"...Un presagio di sciagura...`
` Uuh."`
`"Smettila, Kumasawa-san.`
` Maria non è abbastanza grande da capire questi tipi di scherzi."`
`"Va tutto bene, Maria-chan.`
` È solo una coincidenza.`
` Non succederà nulla di brutto."`
`Il fratellone George poggiò la sua mano sulla spalla di Maria per tranquillizzarla, ma la sua espressione torva non mutò.`
`"...Sciagura...`
` Sciagura."`
`Maria disse di nuovo quella parola, ripetendola all'infinito.`
` Pronunciare una parola più e più volte sembrava essere un vecchio tic di Maria.`
`Tuttavia, la cosa era leggermente inquietante, visto che la parola ripetuta era letteralmente portatrice di sciagura.`
`"Ehi, Maria.`
` Se la ripeterai così tanto, finirà davvero per arrivare una sciagura, sai?"`
`Diedi una pacca sull'altra spalla di Maria.`
`Dopodiché lei si girò di scatto, e rivolgendomi uno sguardo impassibile, disse:`
`"Uuh...`
` Sta per arrivare... una sciagura."`
`"Eeeh?`
` E da dove proviene?"`
`Le risposi scherzosamente, pensando di alleviare la tensione...`
`Al che Maria tese un dito, alzò il braccio... e indicò il cielo.`
`A guardarlo, era nuvoloso come al solito, ma si era ingrigito molto di più rispetto a stamattina.`
`Giusto, voleva dirci che il tifone si stava avvicinando...`
`Avremmo dovuto trascorrere una notte sull'isola, ma se nel frattempo il meteo non fosse migliorato, lunedì non sarei potuto andare a scuola.`
` Oh beh, un ottimo pretesto per riposarsi un po'.`
`"...Uuh..."`
`...È come se in quel cielo nuvoloso lei presagisse qualche sciagura.`
` Per un po' rimase lì a mormorare.`
`Dopotutto, Maria era una bambina in un'età facilmente impressionabile.`
` Le ragazze che spesso proclamano di avere un forte senso del sovrannaturale, o una disposizione da medium, sono proprio quelle dell'età di Maria...`
`Non si poteva escludere che fosse dovuto alla sua sensibilità infantile.`
`"Stai tranquilla, Maria-chan.`
` Il tempo stanotte potrebbe peggiorare, ma domani si schiarirà e diventerà un bellissimo cielo azzurro."`
`"Uuh.`
` Un bellissimo cielo azzurro...`
` Uuh..."`
`"Esatto, domani ci sarà un bellissimo cielo azzurro.`
` Non esistono piogge eterne, né nuvoloni permanenti."`
`"Uuh...`
` Piogge eterne...`
` Nuvoloni permanenti...`
` Uuh..."`
`"So che sta arrivando un tifone, ma passerà presto!`
` Stai serena, Maria."`
`"...Uuh...`
` Uuh!!`
` Uuh, uuh, uuh!!`
` Uuh, uuh, uuh!!"`
`Maria iniziò a urlare ‘uuh, uuh’...`
` Sembrava proprio che, dato che non era riuscita a comunicare ciò che voleva dirci, stesse facendo i capricci.`
`Su cosa diavolo stava cercando di avvertirci Maria con così tanta foga?`
`Non riuscivamo a capire, ma anche noi avvertivamo una vaga atmosfera sinistra...`
`Dicono che tutti riescano a percepire il sovrannaturale, ma che questo potere pare indebolirsi con l'avanzare dell'età.`
`Questo implicherebbe che, essendo Maria la più giovane tra noi, lei possegga ancora quella sensitività che noi, crescendo, invece abbiamo perso...`
`Mi chiedo se questa cosa le stia facendo da monito.`
`In quel momento Kumasawa-san prese timidamente la parola.`
`"...Si narra che...`
` molto tempo fa, a Rokkenjima-"`
`"Kumasawa-san.`
` Chiudiamo il discorso."`
`Non appena Kumasawa-san tentò di raccontare qualcosa, Jessica la interruppe di colpo.`
`Jessica fu estremamente brusca con lei.`
`Avrei voluto farla continuare, giusto per pura curiosità,`
` ma a giudicare dal modo in cui Jessica avesse troncato il discorso, non ci voleva molto per supporre che i contenuti di quel racconto avrebbero peggiorato di molto l'ansia di Maria...`
`Anche se avessi insistito, sicuramente non sarebbe stato qualcosa di rasserenante.`
`"...Ohohoh, chiedo umilmente perdono...`
` Per noi anziani un vento così forte è debilitante, per cui se vogliate scusarmi..."`
`Per una pettegola come lei sarebbe stato inutile restare lì, una volta che le venne detto di tacere.`
`Nel momento in cui Kumasawa-san si rese finalmente conto di essere stata troppo invadente, ritornò in sottocoperta.`
`Al suo posto arrivò lo zio Hideyoshi.`
`Lo zio, arrivato nel bel mezzo della faccenda, non aveva modo di capire la complessità della situazione,`
` per cui ruppe il ghiaccio creatosi sul ponte con eloquenza e sfacciataggine.`
`Come risultato, l'atmosfera si fece più rilassata grazie alla sua sfrontatezza.`
`"Pare che siamo arrivati!`
` Eh sì, ormai manca poco!`
` Ci è voluto un sacco oggi con questa velocità, eh?`
` Chissà di chi è la colpa!`
` Wahhahahahaha!"`
`"Ahhh, zio Hideyoshi, eddai, smettila...  ahahah!"`
`"Ahahah, cantagliele!`
` Seriamente, ci abbiamo messo una vita per colpa di Battler!"`
`"...Uuh."`
`Probabilmente Maria pensava che nessuno la stesse più ascoltando.`
`Teneva la testa bassa con aria stizzita.`
`Vedendola, il fratellone George si abbassò per incrociare il suo sguardo, e con fare gentile le spiegò:`
`"Maria-chan.`
` Non c'è niente di cui aver paura.`
` Perché siamo tutti insieme.`
`{n}E finché saremo insieme, nulla potrà spaventarci.`
` Prova a ripeterlo."`
`"...Uuh...`
` Finché saremo insieme, nulla potrà spaventarci..."`
`"Esatto.`
` Finché saremo insieme, nulla potrà spaventarci."`
`"...Uuh."`
`"Sì! Proprio come ha detto il fratellone George.`
` Finché saremo insieme, non avremo mai paura di niente e nessuno.`
` Giusto, Jessica?"`
`"Sì, senza dubbio.`
` Il cugino George dice sempre la verità, Maria."`
`"...Uuh.`
` Il cugino George dice la verità."`
`"Esatto.`
` Io non dico bugie.`
` Perciò fidati di me.`
` Finché resteremo tutti insieme, nulla potrà spaventarci."`
`"Uuh...`
` Il cugino George non dice bugie.`
` Io mi fiderò di lui.`
` Finché resteremo tutti insieme, non avremo paura...`
` Uuh, non avremo paura!"`
`Maria affondò la testa nel petto del fratellone George, stringendolo forte.`
`Quando il fratellone le diede delle carezze, lei mollò la presa di colpo.`
`Il suo volto ritornò quello di sempre, ad un punto tale da essere quasi irriconoscibile.`
` Era tornata la Maria di prima.`
`"Uuh.`
` Non ho più paura, perché resteremo tutti insieme...`
` Uuh, uuh."`
`"Già, proprio così...`
` Sembra che ora tu stia meglio.`
` Bravissima, Maria, sei forte!"`
`"...Uuh!`
` Bravissima {c:86EF9C:Maria}!"`
`"Ehi, ma che è successo?`
` Maria-chan, ti è venuto il mal di mare?`
` Mmh?"`
`"Ahahah, beh, qualcosa del genere.`
` Arriveremo tra poco."`
`Il porto si stava facendo sempre più vicino.`
