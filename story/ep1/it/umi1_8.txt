`La strana lettera che la strega aveva affidato a Maria aveva spazzato via dalla nostra mente ogni ricordo legato alla cena.`
`Maria fu tempestata da una raffica di domande poste da zia Rosa e dagli altri parenti,`
` e divenne sempre più di malumore quando si rifiutarono di crederle, a prescindere da quante volte glielo dicesse.`
`Venivamo ignorati, anche quando provavamo a dire qualcosa.`
`I nostri genitori discutevano concitatamente, parlando senza sosta dell'oro, passando poi alla distribuzione dei beni, e poi su tanto altro ancora, dimenticandosi che anche noi ragazzi eravamo lì...`
`Anche se immaginavamo che nel privato parlassero in questo modo,`
` fummo considerevolmente scioccati, non pensando che potessero essere così sfrontati...`
`Da quello che potevamo cogliere, tutti i parenti sembravano volere quanto più denaro potessero avere, nel minor tempo possibile.`
`Prima discussero sull'eredità del nonno.`
` Dopodiché discussero sulla distribuzione dell'oro, nel caso fosse stato trovato.`
` E poi sui pagamenti anticipati e sul denaro contante...`
`Tutto ciò era talmente squallido che avrei voluto distogliere lo sguardo, anche se ero il figlio di uno di loro...`
`Apparentemente, anche Jessica si sentiva allo stesso modo.`
`Lasciammo i nostri posti senza che ce lo venne chiesto, e ci radunammo in un punto in cui gli adulti non c'erano...`
`"...Capisco.`
` Ora mi è perfettamente chiaro il motivo per cui il nonno non vuole farsi vedere durante i pasti."`
`"Sono totalmente delusa dai nostri genitori!`
` I soldi, l'eredità!`
` Come possono comportarsi in questo modo così sfacciato?!"`
`"Quanto a me, ero già deluso dal mio vecchiaccio.`
` Non c'è modo che io possa avere un'opinione più bassa di lui.`
` Ihihih!"`
`"A-Anch'io la penso allo stesso modo!`
` Però... questa sera mi hanno sconvolta.`
` Sconvolta nel profondo..."`
`Jessica volse il suo sguardo irritato verso il pavimento...`
`Di solito parlava di come i suoi genitori si comportassero male, ma forse non era qualcosa in cui ci credeva davvero fino in fondo.`
`Lo potevo intuire dalla profondità del suo shock.`
`"...Dato che siete ancora piccoli e siete stati cresciuti dai vostri genitori, probabilmente non riuscite a capire...`
` ma ottenere del denaro non è una cosa semplice e gradevole.`
` Siete ancora piccoli, perciò non vi chiederò di comprenderli...`
` Però vorrei farvi capire che, a modo loro, i vostri genitori stanno facendo del loro meglio."`
`"...Ma tu guarda.`
` Il fratellone George è diventato una persona matura."`
`"Il cugino George è diventato un membro attivo della società che lavora sodo, ma...`
` vuol dire che, quando ti metterai a parlare di robe di soldi e di proprietà, ti trasformerai in un avvoltoio avido e senza vergogna come i nostri padri...?"`
`"...Parlando per me, no, non ho intenzione di farlo.`
` Tuttavia, quando devi farti carico della tua famiglia, dei tuoi soci, dei tuoi subordinati e delle loro famiglie... potranno esserci dei momenti in cui bisogna combattere."`
`"...Odio questo tipo di battaglie.`
` Quel tira e molla sull'eredità del nonno mi fa venire da vomitare."`
`Jessica fece finta di sputare in maniera irruenta...`
` Quella reazione brusca esponeva la profondità del suo dolore.`
`"...Smettiamola di parlarne, che dite?`
` Tutte queste chiacchiere sull'oro nascosto del nonno, sui beni e sull'eredità sono problemi dei nostri genitori, non i nostri."`
`"Sono d'accordo...`
` Credo che essere quantomeno comprensivi nei confronti dei nostri genitori, e non interferire nelle loro discussioni, sia uno dei doveri di noi figli."`
`"...Tsk...`
` Che palle..."`
`Tutti conoscono la frase fatta: ‘gli adulti sono subdoli’...`
` ma ora che l'avevamo visto coi nostri occhi, ci aveva lasciati davvero sorpresi.`
`Il fratellone George era praticamente un adulto, e io ero da tempo disilluso nei confronti del mio vecchio, quindi per noi lo shock non fu così grande, ma...`
`{n}la cosa sembrava valere diversamente per Jessica.`
`Il colpo da lei ricevuto pareva essere più forte di quanto avessi immaginato...`
`Il suo modo di parlare era volgare, ma nel suo animo non sembrava essere cambiata così tanto dai vecchi tempi...`
`Anche adesso, era ancora una persona sensibile e di buon cuore, che non riusciva a pensare male degli altri.`
`Ero certo che rispettava persino i suoi genitori, tanto quanto chiunque altro...`
`E poi, loro avevano fatto un gran clamore di fronte a tutti gli altri parenti e ai ragazzi,`
` sbraitando di soldi, eredità, soldi, eredità e di nuovo di soldi, perciò era normale che lo shock fosse stato così forte...`
`"...Jessica-chan.`
` Per favore, non provare odio per tuo padre e tua madre...`
` Non ti chiederò di comprenderli, ma almeno cerca di non odiarli."`
`"Ho capito, lasciami un attimo in pace...!!"`
`Il me ragazzino di sei anni fa avrebbe infierito su una Jessica abbattuta, prendendola in giro...`
` ma dopotutto, ero cresciuto in questi sei anni.`
`Capii che, per il momento, sarebbe stato meglio lasciar stare Jessica...`
`Jessica si voltò di colpo con aria imbronciata, e lasciò il salotto...`
`Probabilmente voleva essere lasciata da sola.`
` Non potevo fare nient'altro che guardarla di schiena mentre se ne andava via in quello stato...`
`"...Ora che ci penso, mi chiedo dove sia finita Maria-chan."`
`"Probabilmente è ancora mogia di fronte al ritratto."`
`Per una come Maria, che aveva una grande stima delle streghe, l'entrare in contatto con {f:5:Beatrice}, e ricevere una lettera come prova,`
` doveva essere un lieto evento che avrebbe dovuto sorprendere tutti.`
`Tuttavia, gli adulti ne avevano dubitato l'autenticità, e non avendo creduto alla storia di Maria, l'avevano bombardata di domande...`
`Non mi era difficile immaginare quanto questo avesse ferito Maria.`
`Non potevamo approcciarci né con Maria, né con Jessica...`
`Alla fine, io e il fratellone George potevamo solo lasciarci cullare dal suono della pioggia che cadeva nella notte buia...`
`"Mi chiedo quale sia la situazione del tifone...`
` Magari c'è qualche novità."`
`Il fratellone George si avviò verso la televisione posta in un angolo del salotto.`
`Non mi chiese di venire con lui, e a me non interessava sapere in che punto del mare fosse il tifone in quel momento.`
` Perciò, indugiai vicino alla finestra, senza dirigermi verso il televisore.`
`"...Il vento non sembra essersi alzato tanto qui, ma mi chiedo quanto soffi forte al largo.`
` Ho sentito che le previsioni meteo annunciavano una tempesta."`
`"Kirie-san...?`
` Come sta andando la lunga rimpatriata fra adulti?"`
`Sembrava che avesse colto il sarcasmo.`
` Kirie-san fece spallucce.`
`"...Queste chiacchiere che fanno venire il mal di stomaco potrebbero continuare per tutta la notte.`
` Sono stufa."`
`"Beh, divertitevi pure a fare gli avvoltoi sulla divisione delle proprietà del nonno più che potete, mi raccomando...`
` Che atmosfera da schifo."`
`"Su questo sono d'accordo con te.`
` Se potessi svignarmela come te, Battler-kun, lo avrei già fatto...`
` Purtroppo, le cose non funzionano in questo modo.`
` Per esempio, non ho diritto di parola, sai?`
` È dura essere un coniuge, non trovi?"`
`Kirie-san fece un respiro profondo, rivolgendomi un sorriso amaro.`
`Aveva ragione.`
` Probabilmente non avrebbero lasciato parlare Kirie-san, che era entrata in famiglia grazie al matrimonio.`
`Tuttavia, in quanto compagna del mio vecchio, non aveva altra scelta se non di restare al suo fianco per supportarlo...`
`Finché rimaneva in prima linea, il suo stress mentale era senz'altro ben più grande del mio.`
`Non avevo intenzione di scusarmi, ma ritenni comunque di essere stato troppo pungente, e smisi di fare commenti sarcastici...`
`"Allora, come procede?`
` Sono ancora rimasti a parlare del tema caldo della serata, la misteriosa strega {f:5:Beatrice}?"`
`"...Più o meno.`
` Loro avevano preparato degli accordi segreti per concludere le negozazioni tra i quattro fratelli, in merito alla distribuzione dell'eredità del nonno nel momento in cui lui non ci sarà più..."`
`"E dato che è apparsa una quinta persona misteriosa, che dice di voler complicare le cose, non c'è modo che la discussione possa essere pacifica.`
` Un attimo prima inveiscono l'uno contro l'altro, e quello dopo arrivano a fare fronte comune...`
` Natsuhi-san non è la sola ad avere mal di testa."`
`Tutti i fratelli erano rivali fra loro, dato che volevano una porzione maggiore di quella degli altri,`
` ma erano anche alleati reciproci, dato che non volevano che neanche uno yen venisse arraffato da nessun altro che non fosse uno dei fratelli.`
`Non mi erano stati raccontati tutti i dettagli, ma i fratelli stavano apparentemente discutendo senza fine su accordi conciliativi e regole per prevenire vantaggi ingiusti,`
` su come proteggere le proprie quote a fronte di varie circostanze, e su azioni legali nel caso avvenga il peggio...`
`Il fatto che potessero spingersi a tanto mi fece provare una sensazione di resilienza, che andava al di là del disgusto che provavo...`
`"Dunque il succo è questo.`
` {f:5:Beatrice} è una specie di sicaria mandata dal nonno...`
` Forse voleva far venire un colpo ai suoi figli per aver continuato a discutere da soli sulla distribuzione dell'eredità.`
` Ihihih!"`
`"Mi chiedo chi sia questa {f:5:Beatrice}.`
` Se tutto ciò che professa è vero, allora è una figura misteriosa che nessuno conosceva fino ad oggi, ed in più era anche a conoscenza dell'esistenza dell'oro nascosto del nonno.`
` In aggiunta, le è anche stato affidato l'anello del capofamiglia...`
` Dev'essere una figura su cui ripone molta fiducia."`
`"Beh, non penso che sia una tipica strega che va in giro su una scopa...`
` ma di sicuro è una persona enigmatica che si è guadagnata l'appellativo di strega."`
`"Sarebbe bello se Maria-chan scendesse più nel dettaglio...`
` Sono stati troppo veementi con quella piccola bambina.`
` L'hanno terrorizzata, e ora non le si possono più chiedere le domande che si voleva porle.`
` Mi chiedo se qualcuno di loro abbia mai letto la favola del vento del nord e del sole."`
`"Quel che è certo è che Maria ha ricevuto una lettera da una persona che si fa chiamare {f:5:Beatrice}...`
` Certo che questa persona misteriosa è una timidona, visto che poteva mostrarsi e parlare lei stessa, e invece affida una lettera a qualcuno, per poi rimanere ancora adesso nascosta.`
` Ahahahah..."`
`"...Senti, Battler-kun.`
` Pensi che esista davvero una persona di nome {f:5:Beatrice}?"`
`"Chi lo sa?`
` Non potrebbe essere semplicemente uno pseudonimo?`
` Magari, per il suo ruolo di rappresentante del nonno, le è stato permesso di portare il nome della strega dei suoi deliri."`
`"No, non è questo che intendevo.`
` A Rokkenjima in questo momento abbiamo un totale di diciotto persone...`
` Pensi che ci sia una 19ª persona?"`
`Era 18 il numero di persone in quel momento presenti nell'isola?`
` Pensandoci su, mi misi a contare con le dita, ed effettivamente c'erano diciotto persone.`
`"Se penso che esista una 19ª persona, dici...`
` Cosa intendi per l'esattezza?"`
`"Quello che ho detto...`
` Sembra che la persona che ha prestato l'ombrello a Maria non fosse uno di noi diciotto.`
` Non sarebbe pertanto lecito presumere che esista una 19ª persona, e che questa abbia prestato l'ombrello a Maria?"`
`"...Beh... suppongo di sì."`
`"Allora, dov'è questa persona adesso?`
` Come minimo, doveva essere su quest'isola da quando ha iniziato a piovere.`
` E da quel momento in poi il tempo ha continuato a peggiorare, per cui sarebbe stato impossibile per lei prendere un battello.`
` In tal caso, questa persona dev'essere ancora da qualche parte su quest'isola, a proteggersi dalla pioggia...`
` E tutto questo senza attirare l'attenzione di nessuno di noi?"`
`"...In effetti, tutti noi abbiamo passeggiato per conto nostro in giro per la villa e la dépendance, ma nessuno si è mai imbattuto in una 19ª persona..."`
`"Ma anche con ciò, quest'isola è molto vasta.`
` Oltre alla villa e alla dépendance, potrebbero esserci altri luoghi dove ripararsi dalla pioggia."`
`A quel punto, dalla piega che stava prendendo la conversazione, capii che cosa Kirie-san stesse sospettando.`
`Kirie-san stava negando che potesse esserci una 19ª persona...`
` {f:5:Beatrice} era uno di noi diciotto...`
`In altre parole, riteneva che qualcuno che conoscessimo bene ci stesse imbrogliando.`
`"Se {f:5:Beatrice} è chi dice di essere, sarebbe stata sicuramente la più grande ospite d'onore.`
` È la miglior confidente di cui il nonno si fida.`
` Come potrebbe il nonno non accogliere calorosamente una persona simile...?`
` Non esiste una ragione per cui non scortarla alla villa.`
` Tuttavia, non abbiamo visto nessuno."`
`"Aspetta un momento, non è un ragionamento un po' troppo affrettato?`
` È vero che non è stata vista da nessuno, ma questo non significa che si possa negare l'esistenza di una 19ª persona, giusto?"`
`"Forse in qualche modo è approdata in quest'isola senza farsi notare, e si è nascosta sin da allora...`
` È ciò che viene definita una ‘probatio diabolica’.`
` È semplice provare che ci sia.`
` Se questa {f:5:Beatrice} comparirà di fronte a noi per salutarci, la questione sarà risolta.`
` Ma è impossibile provare che non esista una 19ª persona."`
`"...Già.`
` Battler-kun, il tuo modo di ragionare non è niente male.`
` Al momento attuale, non ci sono abbastanza informazioni né per affermare l'esistenza di una 19ª persona, né per negarla...`
` Ma se rigirassimo la scacchiera e ci riflettessimo su, possiamo essere quasi certi che l'esistenza di una 19ª persona sia impossibile."`
`‘Rigirare la scacchiera’ era una delle frasi preferite di Kirie-san...`
` Sono stato influenzato anch'io da quella frase, e ogni tanto la uso.`
`Quando ci si ritrova bloccati negli scacchi o negli shōgi, rigirando la scacchiera e osservando il tutto dal punto di vista dell'avversario, spesso si individua un piano per uscire dalla situazione di stallo.`
`In altre parole, significa riuscire a pensare come il proprio contendente, mettendosi nei suoi panni.`
`"...Capisci?`
` Supponiamo che esista una 19ª persona dal nome di {f:5:Beatrice}.`
` Questa figura sarebbe riuscita, senza essere vista da nessuno, ad arrivare di nascosto su quest'isola e a rimanere nascosta per tutto questo tempo.`
` Lo avrà fatto per qualche motivo, no?`
` In tal caso, perché si è volutamente rivelata per consegnare la lettera a Maria-chan?"`
`Effettivamente era una contraddizione.`
`Se aveva qualche motivo per nascondersi,`
` avrebbe dovuto restare celata, ma ciononostante è apparsa direttamente davanti a Maria.`
`"Questo è...`
` aspetta, lo aveva menzionato anche Maria.`
` Non aveva detto che era diventata la sua messaggera?`
` Maria è la più piccola e sarà sembrata la più accondiscendente, perciò..."`
`"Perché avrebbe bisogno di una messaggera?`
` Se voleva consegnare una lettera durante la riunione di famiglia, avrebbe potuto spedirla per posta.`
` Se l'avesse inviata a ciascuno dei quattro fratelli, non avrebbero potuto ignorarla.`
` Non c'era alcun bisogno di portarla a mano e consegnarla di nascosto."`
`"...In effetti...`
` le circostanze sono piuttosto strane."`
`"In primo luogo, se questa {f:5:Beatrice} esistesse, e volesse rendere nota la sua esistenza, avrebbe potuto semplicemente presentarsi in grande stile davanti a tutti.`
` Nonostante ciò, ha scelto un modo ambiguo di dimostrare la sua esistenza senza mostrarsi, attraverso una bambina piccola come Maria-chan.`
` È una contraddizione.`
` Riflettiamoci più a fondo, ti va...?"`
`"È apparsa di fronte a Maria-chan, per cercare di darci l'impressione che vi sia una 19ª persona,`
` eppure sta continuando a nascondersi, senza essersi ancora presentata davanti a noi.`
` Queste sono delle contraddizioni...`
` Tienile bene a mente, e rigira la scacchiera."`
`"In altre parole, perché qualcuno dovrebbe avere un piano per far credere che esista una 19ª persona chiamata {f:5:Beatrice}?"`
`"...Se questa persona avesse voluto nascondersi, allora non avrebbe reso nota la sua presenza.`
` E se avesse voluto farsi vedere, non avrebbe usato un approccio così indiretto come l'affidare una lettera a qualcuno...`
` Il che significa...?"`
`"È semplice.`
` {f:5:Beatrice} è una delle diciotto persone.`
` Il che significa che voleva creare l'illusione che ci fosse qualcun altro oltre a noi diciotto...`
` La 19ª persona si è rivelata in modo spettacolare."`
`"A trarre profitto da ciò non sarà una 19ª persona nascosta.`
` Ma sarà una delle diciotto persone già presenti...`
` Naturalmente questo ragionamento è pieno di buchi.`
` Se si rigirano anche solo alcune delle premesse, cadrà subito a pezzi.`
` Tuttavia, io lo considero quasi incontrovertibile."`
`...All'improvviso il discorso prese una svolta inquietante.`
`Chi aveva prestato l'ombrello a Maria, e poi consegnatole la lettera?`
` Venne fuori che non era stato nessuno di noi diciotto.`
` Ciononostante, {f:5:Beatrice} si celava dietro queste diciotto persone.`
`Cosa stava tramando questo individuo, che aveva celato la sua vera identità per pretendere di essere {f:5:Beatrice}...?`
`"Avevo il sospetto che Maria-chan stesse recitando, ma il contenuto del documento era estremamente complesso, ed era piuttosto improbabile che l'avesse redatto da sola...`
` Ma non posso escludere la possibilità che Maria-chan stia cospirando con qualcuno."`
`"A-Aspetta, aspetta... Maria è una bambina di nove anni, non ricordi?!`
` Per cosa dovrebbe cospirare, e con chi?!`
` E cosa mi dici della sua schiettezza, e del suo carattere ubbidiente e sincero?!"`
`"Sì, anche io conosco bene com'è fatta Maria-chan...`
` Ma è proprio per questo che penso sia probabile.`
` Quella ragazzina è una sognatrice, che ammira le streghe e crede ciecamente alla loro esistenza.`
` Se apparisse una persona che dice di essere {f:5:Beatrice} e che si presenta come una strega, io credo che lei accetterebbe con gran gioia la cosa, senza indugiare."`
`"...In altre parole, vuoi dire che non sarebbe difficile ingannare Maria, se ci si travestisse con l'abito sfarzoso del ritratto?"`
`"Ragionando in questo modo, si arriverebbe a sospettare di tutte noi donne.`
`{n}Ma ad ogni modo, Maria-chan ha incontrato qualcuno.`
` Apprenderne i dettagli sarà la chiave migliore e più immediata, per la soluzione di questo mistero..."`
`"Ma questa chiave oramai è racchiusa con ostinazione all'interno del suo cuore.`
` Abbiamo tutti negato l'esistenza della strega senza darle ascolto, e l'abbiamo tempestata di domande su chi diavolo lei fosse...`
` Probabilmente il cuore di Maria-chan non si aprirà agli adulti."`
`Davanti al ritratto di {f:5:Beatrice}, nel tetro salone... Maria stava singhiozzando.`
`"...Uuh...`
` Uuh...`
` Nessuno crede che Maria ha incontrato {f:5:Beatrice}...!`
` Uuh...`
` Uuh...`
` Anche se ho mostrato la lettera che mi ha dato {f:5:Beatrice}, continuano a non credermi...!`
` Uuh... uh...`
` uuh...`
` sniff...`
` sniff!"`
`"In ogni caso, Maria-chan detiene la chiave.`
` La chiave per scoprire se {f:5:Beatrice} è tra noi diciotto, oppure se sia una 19ª persona."`
`"...Maria è ostinata, giusto?`
` È piuttosto difficile rallegrarla quando si imbroncia."`
`"Battler-kun, in confronto ad un adulta come me, penso che un ragazzino del tuo calibro sia più capace di tirarla su...`
` Quando si sentirà meglio, prova a chiederglielo."`
`"...A te non importa di questo tira e molla sulla distribuzione dell'eredità,`
` ma non trovi elettrizzante questa situazione da classico giallo in una villa occidentale?`
` Chi sarà mai la figura che ha passato a Maria-chan la lettera...?`
` Tutto ciò ha stimolato la mia curiosità intellettuale."`
`"Mi riesce molto difficile elettrizzarmi per venire trascinato in discorsi barbosi sui soldi...`
` Gli adulti sono incredibili."`
`Feci spallucce per la rassegnazione...`
` Ma mi accorsi di una cosa.`
`Forse aveva notato il mio sconforto dovuto all'aver ascoltato la discussione concitata dei nostri genitori...`
` e stava alleggerendo la tensione...`
`Se non altro, mi ero ripreso abbastanza da poter lanciare insulti...`
`Lei non era la mia vera madre, perciò non me la sono mai sentita di chiamarla ‘mamma’...`
`Ma in quel momento, la vidi come una persona matura.`
`"Ehilà, marmocchi, quindi eravate qui?`
` Kirie, ce ne hai messo di tempo per sistemarti il trucco, eh?`
` La prossima volta mi truccherò anch'io."`
`"Scusa.`
` Il trucco di una donna richiede molto tempo...`
` Allora?`
` Com'è andata la discussione tra fratelli senza di me?"`
`"Eheheh, sono sicuro che sia stata molto pacifica."`
`Con il suo gomito, Kirie-san mi colpì in un punto sensibile dell'ascella.`
`"...Ci siamo presi una piccola pausa per distendere i nervi.`
` Sembra che durerà per tutta la notte.`
` Mi viene da piangere."`
`Il suo modo di parlare era strafottente come al solito, ma non riusciva a nascondere del tutto la stanchezza...`
`Non potevo dire che compativo il mio vecchio, ma aveva un aspetto pietoso che contrastava la sua tipica vivacità.`
`"Comunque sia, questa pioggia è terribile.`
` Non ho alcuna intenzione di tornare alla dépendance.`
` Sembra che Natsuhi-san abbia allestito i preparativi per farci passare la notte qui alla villa.`
` Che facciamo?"`
`"...Non è meglio pensarci su quando avremo finito?`
` Nel caso non avremo le energie per tornare nelle nostre camere, accetteremo la loro offerta."`
`"Hai ragione.`
` Meglio pensarci più tardi...`
` Tu che farai, Battler?"`
`"Se rimanessi qui sarei solo d'intralcio.`
` Farò il bravo ragazzo e tornerò di là."`
`"...Ah sì?`
` Tornerai presto?"`
`"Chi lo sa.`
` Tornare da solo mi rattristerebbe.`
` Tornerò dopo essermi riunito con gli altri ragazzi."`
`"Bene.`
` Sarebbe perfetto...`
` Fammi capire, Battler.`
` Non andrai a letto molto presto, giusto?"`
`"Forse mi metterò a parlare coi cugini.`
` Credo che staremo alzati fino a tardi.`
`{n}C'è qualcosa di male?"`
`"...Capisco.`
` Se sarai ancora sveglio quando sarà terminata la discussione fra noi adulti, vorrei fare una chiacchierata in famiglia."`
`"...Una cosa?`
` Non è roba da te."`
`Apparentemente, Kirie-san la pensava come me.`
` ‘Ma di cosa stai parlando?’,`
` gli chiese sottovoce...`
`Sembrava che neanche Kirie-san riuscisse a capire che cosa intendesse il mio vecchio.`
`"...Voglio parlare anche con te, Kirie...`
` Ve ne parlerò più tardi, quindi adesso non fatemi domande.`
` Vi prego."`
`"...?"`
`Non penso che esista qualcuno che trascuri il concetto di ‘famiglia’ tanto quanto il mio vecchiaccio...`
`Eppure, fu proprio lui ad uscirsene di dover parlare in famiglia...`
` Sia io che Kirie-san non potevamo fare a meno di rimanere sbalorditi.`
`"Non fate quelle facce sconvolte.`
` Dovrei essere io quello terrorizzato...`
` Dopotutto..."`
`Dopodiché, ingoiò un groppone in un sol colpo...`
`Non mi pare che fosse nello stile del mio vecchio fare il cerimonioso.`
`"...Così mi fai preoccupare, vecchio.`
` Adesso la famiglia è tutta qui riunita, no?`
` Non farne un dramma, sputa il rospo."`
`"...Probabilmente...`
` questa notte...`
` verrò ucciso."`
`Ci fu un grande rombo di tuono.`
` Doveva essere caduto molto vicino.`
`L'espressione del mio vecchio, rischiarata dal lampo, rimase impressa nei miei occhi...`
`Lui, che era così sicuro di sé, e che sfoggiava sempre un'espressione sprezzante...`
` stava mostrando un volto spossato, molto difficile da descrivere.`
`Era così smunto da sembrare tutta un'altra persona.`
`"E-Eh...?!`
` Ma di che stai parlando, sembri un'altra persona!"`
`"Uhuh.`
` Concordo.`
` Cos'è successo? Tutt'ad un tratto sei diventato un pappamolle.`
` Non è da te."`
`"...Vado a sistemarmi il trucco.`
` Non seguitemi."`
`Il mio vecchio ci diede le spalle, per poi arrancare via...`
`Dopodiché, rimanemmo solo io e Kirie, ancora sbalorditi.`
`"Ma che ha detto...?`
` Che questa notte verrà {i:ucciso}?"`
`"Non è che quella lettera misteriosa l'ha spaventato?`
` Si sarà visto troppi film sui serial killer?"`
`"...Uhm."`
`Kirie-san non rispose ai miei sproloqui, e continuò ad osservare la schiena del mio vecchio che si allontanava...`
`"...Battler-kun, quando hai chiesto a Rudolf-san di parlare, lui se n'è andato senza dirci niente.`
` Nonostante ci avesse detto di aver qualcosa di cui discutere, non ci ha comunque risposto.`
` Perché...?`
` Rigira la scacchiera...`
` Cosa vedi?"`
`"Il fatto che ha detto di dover parlarci di qualcosa senza dire niente è una contraddizione.`
` Quindi? Cosa riesci a vedere dalla prospettiva del vecchio?"`
`"...Uhuh.`
` Qualcosa la vedo.`
` Voleva parlarci di qualcosa.`
` Però non ha avuto il coraggio di farlo.`
` La risposta si traduce in: ‘seguitemi e costringetemi a parlarne’.`
`Dicendoci di non seguirlo, intendeva l'esatto contrario.`
` La cosa giusta da fare è raggiungerlo e tirargli fuori le parole...`
` Cielo, che bambino viziato."`
`"Eeeeeh?!`
` Riesci a spiegare tutto in questo modo?!`
` È-È assurdo."`
`"Eheheh, i grandi detective ed investigatori riuscirebbero a dedurre le emozioni e i sentimenti dei due sessi?`
` Non ci riuscirebbero, giusto?`
` Scrutare i sentimenti del sesso opposto è un'arte molto più sopraffina dello svelare gli stratagemmi di un caso complesso.`
` Se vuoi la mia opinione, i romanzi d'amore offrono misteri molto più indecifrabili di quelli dei capolavori gialli."`
`"A-Ah...`
` È cosi che la pensi, dunque..."`
`"Starò vicino a quel bambinone...`
` Normalmente fa il duro, ma stanotte è stato sfiancato da quella discussione molto accesa.`
` Probabilmente vorrà qualcuno su cui contare.`
` E il compito di una compagna è quello di esaudire tale richiesta."`
`"Aah.`
` Molto passionale da parte tua.`
` In tal caso fai pure, lascio il vecchiaccio nelle tue mani."`
`"Certo, lascia fare a me."`
`Mentre si stava allontanando dandomi le spalle, chiamai Kirie-san.`
`"...Eh?`
` Che c'è?"`
`"Ecco, volevo ringraziarti.`
` Grazie a te, il mio umoraccio è decisamente migliorato."`
`"Mi fa piacere.`
` È importante comunicare."`
`Dopo aver risposto con un occhiolino, Kirie-san seguì il vecchio ormai distante...`
`Natsuhi si trovava nel corridoio, avvolto da una flebile penombra.`
` Di tanto in tanto rombavano dei tuoni, ma ciò non fece mutare la sua espressione...`
`Il suo volto era stremato.`
`Nella testa di Natsuhi riecheggiava la discussione tra i parenti che aveva appena avuto luogo nella sala da pranzo...`
`{f:5:Beatrice} aveva proclamato che alla persona che avrebbe risolto l'enigma sarebbero stati donati non solo l'oro, ma anche l'intera eredità della famiglia Ushiromiya...`
`In altre parole, intendeva minare l'assoluta certezza che Klaus, in quanto il figlio più grande, avrebbe succeduto come capofamiglia.`
`In origine, gli altri fratelli non avevano alcuna possibilità di ereditare la posizione di capofamiglia.`
`Per loro, questa ‘proposta’ di {f:5:Beatrice} era decisamente allettante.`
`Era ovvio che si sarebbero apprestati ad accettarla...`
`Non le serviva giocare a fare il detective, sapeva che non poteva esistere una 19ª persona dal nome di {f:5:Beatrice}.`
`Era a tutti gli effetti un messaggio firmato da Kinzo in persona, usando come messaggera il personaggio fittizio di {f:5:Beatrice}.`
`Il fatto che Kinzo persistette a non farsi invischiare sulla questione dell'autenticità di quella lettera ne era una prova...`
`In qualità di detentore dell'anello del capofamiglia, Kinzo si stava lasciando scivolare un affronto inaccettabile.`
`Per farla breve, Kinzo aveva tacitamente ammesso che la lettera contenesse un suo messaggio.`
`Forse era stato uno dei domestici a dare la lettera a Maria.`
`Probabilmente Kinzo aveva progettato un piano intricato, in cui aveva preparato l'abito del ritratto...`
` e lo aveva fatto indossare a qualcuno, forse Shannon, e fare in modo che consegnasse la lettera e l'ombrello.`
`In questo modo voleva far credere che la strega dentro al ritratto esistesse davvero...`
`No, al limite si sarebbe potuto concludere che fosse Kinzo ad essere il burattinaio.`
`In tal caso... era come se Kinzo si fosse intromesso nei discorsi privati dei quattro fratelli.`
`E così Kinzo, annunciando che avrebbe lasciato tutto alla persona che avrebbe risolto l'indovinello, poteva indebolire il vantaggio schiacciante di Klaus.`
`...Ormai era palese.`
` Quel giorno, Kinzo aveva origliato la riunione tra i fratelli tenutasi nel salotto.`
`E così facendo, aveva saputo di come Klaus avesse resistito all'offensiva degli altri tre,`
` e per riequilibrare le sorti della battaglia, aveva mandato una lettera sospetta, che diede un vantaggio al trio.`
`Eva e Rudolf portarono dalla loro parte Rosa, che era la più piccola fra i fratelli, e nella posizione più debole,`
` e affrontarono nuovamente Klaus con un rapporto di 3 a 1, cercando di fare pressione con la loro teoria strampalata.`
`...E così, una battaglia dall'esito scontato riebbe inizio, e fecero più volte pressione, per spingerlo a pagare un'ingente somma di denaro...`
`Tramite la condizione per cui tutti i fratelli avevano assicurata la sicurezza assoluta di succedere al capofamiglia, il discorso dei pagamenti anticipati, già respinto una volta, venne rimesso in discussione.`
`Ovviamente, anche lasciando perdere l'oro nascosto, il patrimonio della famiglia Ushiromiya era immenso.`
`Il solo patrimonio possedeva un valore più che sufficiente.`
` Anche se alla morte di Kinzo l'oro nascosto fosse rimasto seppellito per sempre, ve ne sarebbe rimasto abbastanza per poter soddisfare tutti.`
`Pertanto, anche se non ci fosse stato alcun interesse per l'oro nascosto,`
` il timore di dover cedere il titolo di capofamiglia a colui che avrebbe potuto eventualmente scoprirlo, li avrebbe accompagnati per tutta la loro vita.`
`E prima o poi, qualcuno avrebbe senz'altro sfruttato un simile tallone d'Achille.`
`L'unico ad avere tale tallone era Klaus, l'erede del capofamiglia...`
` I fratelli avevano capito che soltanto Klaus aveva da rimetterci...`
` No, erano stati informati da Kinzo, e ne avevano tratto pieno vantaggio....`
`In quanto moglie e unica alleata di Klaus, il quale era finito in una posizione critica, Natsuhi intendeva combattere al suo fianco.`
`Gli ripetè che l'esistenza stessa dell'oro era una farsa, e spiegò a Klaus che non aveva bisogno di scendere a compromessi.`
`Klaus l'aveva sempre detto a Natsuhi.`
` L'aveva detto a tutti i fratelli.`
` Aveva detto più e più volte che l'oro nascosto non era nient'altro che un'illusione creata da Kinzo.`
`Perciò, essendo sua moglie, ci aveva creduto, e partendo da tale premessa, aveva sostenuto suo marito.`
`Tuttavia, le parole di Natsuhi non lo raggiunsero...`
`Nonostante Natsuhi avesse combattuto tanto duramente, e gli avesse fornito supporto, lui proseguì la sua lotta da solo, e stava per scendere a compromessi con i tre fratelli...`
`Natsuhi si sentiva triste e incapace, e si chiese perché non potesse essergli di aiuto, per poi infuriarsi.`
`Era successo quando avevano deciso di prendersi una breve pausa per distendere i nervi.`
`Natsuhi inveì contro Klaus.`
`Era furiosa, e gli chiese perché non potesse aiutarlo...`
`Al che Klaus le disse che c'era qualcosa di cui voleva parlarle, e la portò in una stanza privata, in cui normalmente non le era concesso di entrare.`
`Quella stanza era chiusa con un lucchetto dall'aria pesante, e il solo guardarlo provocava un senso d'inquietudine...`
`"Non devi preoccuparti di cosa dicono quei tre, o quell'individuo sospetto che si fa chiamare {f:5:Beatrice}!!`
` Dopotutto, l'oro è un'invenzione creata da nostro padre.`
`È impossibile che possano scoprire qualcosa di simile!!`
` È un dato di fatto che tu sei il successore.`
` Di cosa hai paura?!"`
`Klaus rimosse il lucchetto dalla porta.`
` Dopodiché, invitò Natsuhi ad entrare per prima.`
`"Entra."`
`"....C-Cos'è questo?"`
`"C'è qualcosa che voglio farti vedere...`
` È la prima volta che te lo mostro."`
`Natsuhi aprì timorosamente la porta, sfoggiando un'espressione scettica...`
`Era buio pesto.`
`Cercò l'interruttore per la luce, ma essendo entrata in quella stanza per la prima volta, non sapeva dove fosse.`
`Anche Klaus entrò, a mo' di incoraggiamento, e poiché chiuse la porta prima di accendere le luci, i due vennero avvolti dall'oscurità più totale.`
`Il rumore di Klaus che chiudeva la porta era l'unico suono che rieccheggiava nelle tenebre.`
`"C-Cosa stai facendo...?`
` L-La luce..."`
`"Ora l'accendo.`
` Aspetta."`
`Proprio come aveva detto, nel momento in cui Klaus premette un interruttore sulla parete, una luce fioca cominciò ad illuminare la stanza.`
`"...Q-`
`Questo è...?"`
`Natsuhi rimase senza fiato.`
`La stanza era priva di finestre, e ad una prima occhiata sembrava essere vuota.`
`Al centro della stanza vi era un tavolino rotondo,`
` ed era l'unico elemento illuminato al suo interno, come se fosse un attore principale su di un palcoscenico.`
`Sopra tale tavolo era stata stesa una tovaglia rossa dal motivo elaborato, la quale era ricoperta di polvere...`
` e sopra di essa vi era posto ‘qualcosa’ grande quanto un braccio di un uomo adulto...`
`Quel ‘qualcosa’ fece rimanere Natsuhi senza fiato.`
`"È un lingotto d'oro che possiede un incredibile livello di purezza.`
` Senza di esso, nessuno avrebbe mai creduto alla leggenda dell'oro."`
`Era un enorme lingotto, di oro massiccio.`
`Nonostante la scarsa illuminazione, esso emanava un'immensa lucentezza sfavillante...`
`"Questo non è un regolare lingotto.`
` Non so neanche se sia stato lavorato all'interno o all'esterno del paese."`
`Per creare i lingotti d'oro massiccio più puri occorrono elevate abilità tecniche.`
`{n}E per verificare il grado di purezza, era prassi imprimere un marchio con il nome della fucina d'origine, e della banca che garantiva per essa...`
`Tuttavia, quel lingotto non aveva quel tipo di marchio...`
` Era un lingotto misterioso, la cui fucina originaria era sconosciuta.`
`"Guarda qui...`
` Non c'è niente di cui aver paura.`
` È solo un lingotto d'oro."`
`Ascoltando le parole di Klaus, Natsuhi si avvicinò timidamente al lingotto...`
`"Osserva."`
`Klaus indicò la superficie del lingotto...`
` Natsuhi concentrò il suo sguardo su quel punto...`
`"...!!"`
`Su uno stampo sottile vi era impresso il marchio dell'aquila monoalata!`
` Natsuhi rimase ancora una volta senza fiato.`
`"Esatto.`
` Questo è il leggendario lingotto, di cui si dice che mio padre lo abbia ricevuto da {f:5:Beatrice}, per cui il presidente della Maruso fece da garante, e che gli fu permesso di portare con sé,`
` e il quale gli fece ottenere la fiducia dei vari mediatori finanziari.`
` Ho dovuto impiegare tutti i miei mezzi per trovarlo...`
` L'ho trovato prima degli altri fratelli."`
`"...Come può essere...`
` Allora...`
` l'oro della leggenda di nostro padre..."`
`"Esiste...`
` L'oro che Kinzo Ushiromiya ricevette da {f:5:Beatrice} esiste."`
`"Assurdo...!`
` E-Esiste davvero..."`
`Natsuhi era scioccata...`
`Klaus le aveva sempre detto che l'oro di Kinzo era una mera bufala.`
` Perciò, da moglie, gli aveva creduto.`
` Tuttavia, la realtà era diversa.`
` Possedendo una prova definitiva, in merito all'oro della leggenda aveva una convinzione più alta del resto dei fratelli.`
`Proprio per questo, Klaus era profondamente spaventato dal rischio che qualcun altro potesse scoprire l'oro che non era riuscito a trovare, facendogli perdere ogni cosa...`
`Ma per Natsuhi, questa verità era più che sufficiente per spezzarle il cuore.`
`In quanto moglie e confidente più intima, le sue intenzioni erano quelle di sostenerlo devotamente...`
`Ma nonostante tutto, le aveva nascosto questa verità fino ad oggi...`
` Perché?`
`"...S-`
`Sono stata...`
` così indegna della tua fiducia...?"`
`"...Non è mai stata mia intenzione.`
` Semplicemente non c'era bisogno di fartene parola."`
`"...È-`
`È questo tutto ciò che una...`
` una moglie...`
` significa per te...?!"`
`"Calmati...`
` Hai il brutto vizio di imbestialirti facilmente."`
`"Sei tu quello che mi fa diventare così!!!`
` Ti supporto come moglie sin da quando mi sono unita alla famiglia Ushiromiya...!`
` Per te ho abbandonato la famiglia in cui sono nata,`
` e ti ho servito con anima e corpo...!!"`
`"Ed in cambio...`
` ricevo questo?!`
` Come hai...`
` Come hai potuto...?!!"`
`Klaus contorse il volto in una smorfia seccata...`
` La sua espressione comunicava appieno quanto odiasse questo lato di Natsuhi, tanto quanto se lo avesse detto ad alta voce...`
`"...Sembra che...`
` io non possa più esserti d'aiuto..."`
`"Hmpf, va bene...`
` Posso risolvere da solo i problemi con i miei fratelli.`
` Non ho bisogno del tuo aiuto."`
`"Ti sbagli!!`
` Questi sono problemi della famiglia Ushiromiya!`
` È vero che non mi è concesso di portare lo stemma di famiglia!`
` Ma sono pur sempre tua moglie!!"`
`"Eppure... stai dicendo che non sono in grado di aiutarti...?!`
` Caro...!!!"`
`"...È proprio perché penso a te che non voglio coinvolgerti.`
` Potrebbe aggravare il tuo mal di testa.`
` Per stasera vai a riposarti.`
` I discorsi tra fratelli vanno sistemati fra fratelli.`
` La cosa non ti riguarda.`
` Questo è quanto."`
`Natsuhi era tormentata da un mal di testa lancinante...`
` Non importava quali medicine prendesse, o quali tipi di incenso bruciasse, nulla faceva effetto...`
`Ad ogni modo, vagare da sola per il cupo corridoio, e riempire la propria testa col suono della pioggia, sembrava riuscire ad alleviarle il dolore...`
`...Anche se sono Natsuhi...`
` non sono mai diventata ‘Natsuhi Ushiromiya’.`
`Vengo denigrata per essere un utero in affitto... e quando non riesco neanche in questo, vengo svilita...`
` E inoltre, cerco di adempiere come si deve ai miei doveri di moglie...`
` solo per venire rifiutata persino da mio marito.`
`Il mio unico compito rimasto era quello di fare del mio meglio nel crescere mia figlia...`
` Tuttavia, non avendo modi per sfogare la mia rabbia e la mia tristezza, sono arrivata senza volerlo a deteriorare il nostro rapporto...`
`A causa della mia educazione eccessivamente severa, Jessica ha finito per detestarmi.`
`Mi disprezza perché mi interesso solo ai suoi voti...`
`Ormai non c'è niente...`
` che io possa fare per la famiglia Ushiromiya...`
`No...`
` così non va bene.`
`Nonostante tutto, devo aiutare mio marito, e respingere i complotti dei suoi avidi fratelli.`
`Al capofamiglia non resta molto da vivere.`
` A tempo debito, Klaus gli succederà.`
` E Jessica sarà il prossimo successore...`
`Più precisamente, a diventare il capofamiglia sarà l'uomo che entrerà in famiglia mediante le nozze con Jessica, ma questo non cambia nulla...`
`Devo rendere Jessica un'erede esemplare, che tutti giudicheranno degna di salire alla guida della famiglia Ushiromiya.`
`È probabile che in futuro, quell'avida di Eva Ushiromiya complotterà per trovare qualcosa che non vada nel ramo principale,`
` e se troverà una chance, deporrà Jessica dalla successione, per mettere George al suo posto...`
`Mi rincresce ammetterlo, ma George è un uomo, e per di più è una persona matura...`
`Paragonato con Jessica, che è nel bel mezzo della sua fase ribelle, e i cui voti sono inferiori alla media, basta uno sguardo per capire chi sia più adatto a succedere alla posizione di capofamiglia.`
`Perciò, per mantenere stabile la sua posizione, devo rendere Jessica un'erede eccellente.`
`Dopodiché... voglio farla sposare con un ottimo marito, degno della persona magnifica che sarà diventata...`
`Un uomo meraviglioso che accetterà Jessica per quella che lei è veramente, e che resterà al suo fianco attraverso tutte le gioie ed i dolori della vita.`
`Che io stia cercando di riversare in mia figlia un pezzo di me stessa?`
`La mente di Natsuhi ritornò a quei giorni in cui, a causa di un destino inevitabile, non ebbe altra scelta se non di sposarsi all'interno della Famiglia Ushiromiya...`
`Erano dei ricordi su cui non avrebbe dovuto rimuginare...`
`Li aveva volontariamente rimossi, e cercò di gestire al meglio la sua vita nel ruolo affidatole, quello di Natsuhi Ushiromiya...`
`E così facendo, si costruì una nuova vita...`
`Tuttavia... per lei era come se...`
` tutti i suoi sforzi fossero stati negati come se nulla fosse.`
`"...`
`Io non so cosa pensare...`
` d'ora in avanti."`
`Priva di forze, Natsuhi poggiò la fronte contro il vetro della finestra...`
`Il vetro, diventato gelido a causa della pioggia che lo colpiva, offrì a Natsuhi un certo sollievo, e anche se era un'oggetto privo di emozioni... in quell'istante sembrava essere l'unica cosa in grado di capirla...`
`Anche se in quel momento fosse apparso qualcuno, Natsuhi non aveva intenzione di prestargli attenzione...`
`Ma lo fece ugualmente...`
` Poiché era la sua amata figlia.`
`"...O-`
`Oh, sei tu, mamma.`
` Che diavolo ci fai in un posto come questo?`
` Pensavo di aver visto un fantasma..."`
`Il suo lessico era rozzo come al solito, e senza una traccia di femminilità...`
`Dalla sua bocca stavano per uscire delle parole di rimprovero...`
` Ma dato che era priva di forze, riuscì a trattenersi.`
`"...Jessica.`
` Scusami, ma la mamma ha un tremendo mal di testa.`
` Per favore, lasciami stare."`
`"...Capisco..."`
`Jessica rimase notevolmente sconcertata nello scorgere per la prima volta la fragilità di sua madre.`
`Fino ad un attimo prima, provava disprezzo per gli adulti, sua madre inclusa...`
`Ma non rimase neanche una traccia di quei sentimenti...`
`Il viso esausto di sua madre li aveva completamente dissipati.`
`Al loro posto, le tornarono in mente le parole di George.`
` A modo loro, gli adulti stavano facendo del loro meglio...`
`E dato che avevano delle famiglie a cui pensare, avevano l'importante responsabilità di dover lottare, senza poter preoccuparsi delle apparenze...`
`Forse il motivo per cui sua madre era lì, sola in quel corridoio alquanto cupo, era proprio perché nessuno aveva cercato di capire ciò...`
`Jessica detestava sua madre, e ciò che essa rappresentava...`
` Perciò, non aveva intenzione di rivolgerle delle parole gentili, solo perché aveva un aspetto cagionevole...`
`Pertanto, quando tentò di rivolgersi a sua madre con garbo, dovette fare uno sforzo enorme per scegliere le parole giuste, stringendo con forza entrambi i pugni.`
`"...S-Sembra che quella discussione sia stata una bella gatta da pelare..."`
`"...È una questione che non ti riguarda.`
` Vai via."`
`"...Ti fa molto male la testa?`
` V-Vuoi che ti prenda delle medicine...?"`
`"...Sto bene, non preoccuparti.`
` Ti prego, lasciami da sola."`
`Natsuhi non voleva essere fredda...`
` Voleva soltanto che se ne andasse, in modo che non diventasse il bersaglio del suo carattere irascibile...`
`Ma Jessica non aveva modo di comprendere le sue intenzioni.`
`"...V-Va bene."`
`Intristita, Jessica piegò la testa...`
`Vedendo quell'espressione, Natsuhi capì che Jessica stava facendo del suo meglio per essere educata con sua madre.`
`Scosse lievemente il capo, scacciando via le emozioni che potevano farla agire in modo ostile...`
`"Allora... io vado...`
` Starò con i miei cugini, per non dare fastidio agli adulti...`
` Ciao..."`
`"...Aspetta."`
`Natsuhi fermò Jessica, che stava per andarsene sconsolata.`
`"...Cosa c'è...?"`
`"...Grazie per la tua considerazione...`
` Non dovrei concludere così la conversazione prima di andare a dormire."`
`"P-Piantala, porta male..."`
`"...Eri preoccupata per me.`
` Adesso sto bene...`
` Ora vado."`
`‘Se restassi qui, il mio volto esausto farebbe preoccupare ulteriormente mia figlia’...`
`Pensandola in questo modo, Natsuhi la lasciò con parole di gratitudine, e fece per andarsene...`
`Questa volta fu Jessica a chiamare sua madre, mentre lei era girata di spalle.`
`Natsuhi si fermò, per poi voltarsi, chiedendole cosa volesse da lei.`
`Ma neanche Jessica sapeva perché avesse chiamato sua madre per fermarla...`
` e per qualche istante fu dubbiosa su cosa dire, sospirando con un sorriso forzato.`
`E rovistando nella sua tasca, toccò qualcosa con la mano, per poi tirarlo fuori.`
`"U-Uhm, ehi, mamma!`
` Oggi, uhm, mi hanno dato un amuleto.`
` Mi pare fosse un talismano protettivo..."`
`"Uhm, ecco... se non sbaglio lo si dovrebbe appendere alla maniglia, giusto?`
`Ahahahah... me ne sono dimenticata...`
` A me non serve tenerlo, quindi...`
` lo darò a te, mamma."`
`Era l'amuleto con lo scorpione, che quel pomeriggio Maria le aveva dato sulla spiaggia.`
`Anche se Maria le aveva parlato dei suoi vari effetti, in quel momento la mente di Jessica era in tilt, ed era riuscita a stento a spiegarle quelle informazioni.`
`Jessica pensò che ad ogni modo, sua madre non lo avrebbe accettato, e ritirò subito il braccio che aveva allungato, il quale stringeva l'amuleto...`
`Per questo, quando Natsuhi tornò indietro per prenderlo, fu estremamente sorpresa...`
`"...Cos'è?`
` Una specie di gadget...?"`
`"B-Beh, forse, penso che sia qualcosa del genere...`
` Non ci si può aspettare che un amuleto che sembra un giocattolo... possa avere chissà che potere miracoloso..."`
`Ma sua madre le strinse la mano, e prese l'amuleto con lo scorpione.`
`"Ti ringrazio.`
` Lo custodirò con cura...`
` La prossima volta ti darò in cambio un amuleto a cui tenevo molto quando ero piccola."`
`"...N-Non te l'ho dato per quello...`
` Ma, ecco...`
` se insisti..."`
`"Bene, adesso andrò a riposare.`
` Ho un forte mal di testa...`
` Jessica, cerca di non rimanere alzata per troppo tempo."`
`"Sì..."`
`Natsuhi mise l'amuleto in tasca, per poi voltarsi...`
` Dopodiché, svanì all'interno del tetro corridoio...`
`"...Sembra che alla fine, il tempo sarà così anche per tutta la giornata di domani."`
`"Cavolo, è come se la giornata di oggi non fosse mai avvenuta."`
`Il fratellone George e io stavamo ammazzando il tempo davanti alla televisione nel salotto.`
`In quel momento Jessica ritornò.`
` Il suo volto era ancora assente, ma sembrava che si fosse calmata un po' rispetto a prima.`
`"...Maria è ancora di fronte al ritratto?"`
`"No.`
` È tornata poco fa, e sta dormendo lì sul divano.`
` Dopotutto è già tardi per lei."`
`Guardando l'orologio, erano da poco passate le dieci.`
` Anche se avevamo intenzione di rimanere svegli per tutta la notte, era arrivata l'ora di tornare nella nostra camera.`
`"Per il momento, mia madre ha fatto preparare una stanza per noi nella villa...`
` Cosa facciamo?"`
`"Penso che preferirei tornare alla dépendance...`
` A giudicare dallo stato dei nostri genitori, penso che sarebbe meglio se non rimanessimo nella villa."`
`"Sono d'accordo.`
` Sembra che noi ragazzi dobbiamo toglierci fra i piedi e farci gli affari nostri.`
` Facciamo i bravi bambini."`
`Mentre stavamo discutendo sul da farsi, zia Rosa venne in salotto.`
`Dal suo atteggiamento irrequieto, stava sicuramente cercando Maria.`
`"Zia Rosa, se stai cercando Maria, è lì sul divano."`
`"Grazie.`
` Oh, è crollata dal sonno...`
` Devo spostarla su un letto."`
`"Se vuoi, la porterò io su un letto."`
`"Ti ringrazio, sei molto gentile...`
` Tornerete tutti alla dépendance?`
` O starete nella camera che Natsuhi-san ha preparato?"`
`"Stavamo giusto parlando di quello.`
` Abbiamo deciso di tornare verso la dépendance."`
`"Bene.`
` Allora, posso chiedervi di portare Maria con voi...?`
` Mi sentirei molto più tranquilla se restasse assieme agli altri cugini."`
`A quanto pareva, tali parole celavano del rammarico, dovuto al fatto che gli adulti, lei compresa, avessero senza ombra di dubbio ferito i sentimenti di Maria...`
`"Lascia fare a noi, zia.`
` Dopotutto, abbiamo con noi un esperto nel tirare su Maria!"`
`"S-Stai parlando di me?`
` Non potrei riuscirci da solo.`
` Dobbiamo essere tutti insieme."`
`"Esatto.`
` Battler, non eri tu quello che andava d'accordo con Maria e che giocava insieme a lei?"`
`Nel sentire questi discorsi, zia Rosa sorrise con aria molto allegra.`
`"Grazie a tutti...`
` Sembra che la nostra discussione durerà fino a notte inoltrata.`
` Perciò mi dispiace chiedervi questo favore, ma affiderò Maria a voi."`
`"Ehi, Maria, stai nel mondo dei sogni...?`
` Stiamo tornando alla dépendaaaance!"`
`Maria rispose farfugliando qualcosa, si rigirò sul divano, e si riaddormentò...`
`Sembrava che stesse dormendo profondamente.`
`"Sta dormendo come un ghiro.`
` Mi sentirei in colpa a svegliarla."`
`"Va bene, la porterò io."`
`Il corpo di Maria era molto più leggero di quello che sembrava.`
` Il fratellone George la sollevò di peso, e se la mise sul dorso.`
`Dato che fuori pioveva a dirotto, il fratellone non poteva portare un ombrello mentre teneva Maria sulla schiena.`
`Zia Rosa ci avrebbe dato una mano, accompagnandoci fino alla dépendance.`
`Tuttavia, sentendo la voce di zio Klaus che la chiamava, non ebbe altra scelta se non di tornare indietro.`
`"...Che pasticcio.`
` Devo già tornarmene lì."`
`"...State tutti tornando alla dépendance?"`
`Una volta che stavamo per lasciare il salone per avviarci all'ingresso, dalla stanza per i domestici venne fuori la figura di Shannon-chan.`
`"Si è fatto molto buio, per cui permettetemi di guidarvi."`
`"Arrivi giusto in tempo, Shannon-chan.`
` George-kun trasporterà Maria sulle sue spalle.`
` Potresti per caso tenergli l'ombrello?"`
`"Certo, come desidera."`
`Shannon-chan diede un ombrello a ciascuno di noi, insieme ad una torcia per farci strada.`
`Quando aprimmo la porta dell'ingresso, ci accolse una pioggia torrenziale.`
`Sembrava che, durante il ritorno, non avremmo avuto il tempo per rimirare le rose passeggiando...`
`"Pesa, fratellone?`
` Vuoi che la porti io?"`
`"Va tutto bene.`
` Ce la faccio a portare Maria-chan."`
`"Grazie di cuore.`
` Per favore, prendetevi cura di Maria."`
`"Certo, sarà fatto.`
` Allora, buonanotte, zia."`
`"In tal caso, vi scorterò fino a destinazione."`
`"Sì, per favore..."`
`Zia Rosa ci seguì con lo sguardo.`
`"...Maria...`
` Scusami per tutto..."`
`Il mormorio di Rosa non raggiunse il suo destinatario, e neanche gli altri ragazzi, venendo inghiottito dal rumore della pioggia...`
`Attraversammo in tutta fretta il roseto inondato dalla pioggia, e giungemmo alla dépendance.`
`"Ahh, avrei dovuto propormi io per portare Maria sulla schiena!`
` Così mentre mi reggeva l'ombrello, avrei potuto godermi le tette giganti di Shannon-chan sul mio avambraccio!"`
`"N-N-N-Non erano queste le mie intenzioni, credetemi...!"`
`"P-Pensavo che il signorino George si sarebbe bagnato se non mi fossi messa in quella posa..."`
`"Su, piantatela di dire cretinate ed entrate!"`
`Mentre venivamo punzecchiati da Jessica, chiudemmo gli ombrelli ed entrammo nella dépendance.`
`"I vostri vestiti si sono bagnati?`
` Vi ho preparato degli asciugamani..."`
`"Non c'è bisogno che ti preoccupi così tanto per noi.`
` Grazie, Shannon-chan."`
`"Ah, giusto.`
` Stavamo decidendo se fare qualche partita a carte, ti andrebbe di unirti a noi per un po'?"`
`"Uh?`
` Chi aveva il turno di notte negli orari di oggi?"`
`"Credo che durante la riunione di famiglia ci saranno dei turni particolari.`
` Penso che siano state fatte delle modifiche, perciò andrò un attimo a verificare..."`
`"Ah, non farlo se devi tornare indietro fino alla villa per scoprirlo."`
`"Oh, è tutto a posto.`
` Posso saperlo subito dalla stanza per i domestici della dépendance...`
` Scusatemi solo per qualche secondo."`
`Shannon-chan fece un piccolo inchino, ed entrò nella stanza per i domestici della dépendance.`
`Noi ci dirigemmo verso la stanza dei cugini, e misimo a letto Maria.`
`Maria stava dormendo molto profondamente, e non sembrava affatto in procinto di svegliarsi...`
`Prendemmo qualche bibita dal frigorifero nella camera, e passammo il tempo a bere e a giocare a carte...`
`"...Eh?`
` Kanon-kun?`
` E c'è anche lei, Genji-sama...`
` Quali saranno i turni di stanotte...?"`
`"...Il signor Klaus ha dato un ordine.`
` Ha apportato delle modifiche sostanziali ai turni."`
`"...Esattamente.`
` Gouda-san è stato spostato al turno di notte alla villa.`
` Shannon e Kanon, voi farete il turno di notte alla dépendance.`
` A me e a Kumasawa-san è stato ordinato di trascorrere la notte nella dépendance...`
` Ho ricevuto poco fa una telefonata, e pare che anche voi dovrete rimanere qui per la notte."`
`"Eh...?`
` S-Sono delle modifiche davvero sostanziali...`
` I turni nella dépendance e nella villa sono stati completamente invertiti..."`
`Inizialmente, Shannon e Kanon erano stati assegnati al turno di notte alla villa, mentre quello alla dépendance, dove alloggiavano tutti i parenti accolti con riguardo, doveva essere assegnato a Gouda, che aveva un'abbondante esperienza nell'intrattenere gli ospiti.`
`Kumasawa avrebbe dovuto alloggiare nella dépendance, mentre Genji nella villa.`
`Ma a quanto pareva, Klaus aveva improvvisamente ordinato un cambio dei turni...`
`I turni nella dépendance e nella villa erano stati completamente scambiati, e Genji avrebbe soggiornato nella dépendance.`
`"...Probabilmente è per via della lettera di {f:5:Beatrice}-sama."`
`"...Perché ‘probabilmente’?"`
`"...Con la comparsa di una lettera tanto sospetta, è naturale che il signor Klaus avrebbe sospettato di uno di noi.`
` Noi siamo sotto il diretto servizio del padrone, perciò il signor Klaus ha fatto il possibile per tenerci lontano dalla riunione di famiglia."`
`Genji, Shannon, e Kanon erano domestici sotto il diretto servizio di Kinzo, a cui era stato concesso di portare il simbolo della famiglia Ushiromiya, l'Aquila Monoalata.`
`Ovviamente, dato che lavoravano per la famiglia Ushiromiya, dovevano seguire anche i loro ordini, ma il loro unico capo era Kinzo.`
`Dal momento che solo Kinzo poteva occuparsi della gestione, neppure uno come Klaus poteva licenziarli a suo piacimento.`
`A causa di ciò, erano considerati da Klaus e gli altri come i leccapiedi di Kinzo, e spesso tendevano ad evitarli.`
`Ad onor del vero, raramente Kinzo faceva entrare nel suo studio qualcuno che non fosse uno di loro.`
`Si poteva dire che quel cambio inaspettato dei turni, fosse un chiaro segno di tale sfiducia.`
`Considerato il tempo che rimaneva da vivere a Kinzo, questa sarebbe sicuramente stata l'ultima riunione di famiglia che avrebbe preceduto la questione dell'eredità.`
`E per di più, la lettera misteriosa mandata da questa cosiddetta {f:5:Beatrice} apparve come un fulmine a ciel sereno.`
`Per una riunione tanto delicata e cruciale, tenere lontani i servi fedeli di Kinzo era stata una decisione ovvia...`
`"...Se volete scusarmi, io vado a riposare...`
` Se dovesse succedere qualcosa, chiamatemi immediatamente."`
`"L'ospite che avremo stasera sarà... {i:speciale}."`
`""Sì, sarà fatto, Genji-sama.""`
`Genji rispose con un cenno del capo, e andò dietro al separè per togliersi la giacca, potendo finalmente rilassarsi dopo una giornata carica di tensione...`
`"...Sono i ragazzi quelli che sono tornati poco fa...?"`
`"Sì.`
` Gli altri parenti si sono riuniti nella villa.`
` Dall'atmosfera, sembra che durerà per molto..."`
`"...Allora meglio così.`
` Siamo già a notte inoltrata, e poi c'è questo tempo.`
` Probabilmente i parenti pernotteranno nelle camere della villa."`
`"È probabile...`
` Ora che Genji-sama non c'è...`
` sono un po' felice di essere stata assegnata alla dépendance... ecco..."`
`"Oh...?`
` Perché?`
` Così puoi stare lontana da quelle arpie della madame e della signora Eva..?`
` Oppure hai un'altra ragione?"`
`"...N-Non è che io abbia...`
` u-un'altra ragione...!"`
`"...Capisco.`
` Allora, facciamo del nostro meglio nel turno di stanotte.`
` Buon lavoro, sorellona."`
`"Ah... ehm...`
` Poco fa i ragazzi mi hanno chiamato per giocare nella loro stanza..."`
`Shannon abbassò la testa in segno di scuse... aprendo gli occhi per sbirciarlo.`
`Kanon sospirò, e le rispose in tono algido, senza incrociare il suo sguardo.`
`Non voleva dare l'impressione di assecondare sua ‘sorella’.`
`"...Non puoi.`
` Sei stata assegnata al turno di notte...`
` E inoltre, per noi mobili non è necessario venire invitati a giocare...`
` Lo capisci, vero?"`
`"S-Sì, ho capito...`
` Mmh."`
`Shannon si sentì leggermente demoralizzata...`
`Si aspettava che uno ligio al dovere come Kanon avrebbe detto qualcosa del genere, ma si sentì comunque un po' scoraggiata.`
`Mentre Kanon stava sfogliando le pagine di un'agenda, si rivolse a Shannon senza guardarla.`
`"...Se così, i ragazzi ti staranno aspettando.`
` Dovrai scusarti, perché dovrai fare il turno di notte, e che pertanto non potrai stare con loro...`
` Vai e torna."`
`"Ah... Va bene!`
` Vado a porgere le mie scuse..."`
`Prima che l'umore di suo fratello potesse mutare, Shannon si alzò di scatto, e dopo aver fatto un piccolo inchino, corse via dalla stanza per i domestici...`
`Mentre la guardava andar via, Kanon fece un sospiro profondo...`
`Genji parlò da dietro il separè.`
`"...Kanon...`
` qui ci penserò io, perciò anche tu puoi andare."`
`"Genji-sama...`
` È stata chiamata soltanto Shannon.`
` Io non sono stato invitato..."`
`"Questo solamente perché non eri lì in quel momento.`
` Altrimenti saresti stato invitato anche tu...`
` Non sarebbe male se tu giocassi come un ragazzo normale di tanto in tanto."`
`"...`
`No, non è qualcosa di cui ho bisogno...`
` I bambini umani hanno bisogno di giocare...`
` ma noi... siamo mobili."`
`"...Capisco..."`
`"...Anche mia sorella...`
` è un mobile...`
` Anche se finge di essere un'umana...`
` ciò è solo qualcosa che in futuro la farà soffrire.`
` Io ne sono consapevole, perciò l'unica cosa che voglio è di non legarmi con nessuno."`
`Genji non aggiunse nient'altro...`
`Dopo che passò un po' di tempo, si alzò e preparò in pentola dell'acqua calda e del cacao in polvere, servendone un po' anche a Kanon.`
`"Sul serio?!?!`
` Io non lo sapevo...!!"`
`"Abbassa la voce, deficiente!`
` Sveglierai Maria!"`
`Battler era così sbalordito che urlò a squarciagola, sparpagliando le carte che aveva in mano.`
`La sua voce fece rigirare nel sonno Maria, ma poco dopo ritornò a sonnecchiare profondamente...`
`Jessica lo rimproverò per il suo grido squillante con una gomitata.`
`"Beh, però... ora che me lo dici, effettivamente avevano una chimica di quel genere...`
` Aah, ora capisco, fratellone George..."`
`All'interno della camera non vi era traccia di George.`
` Un attimo prima, quando Shannon entrò nella stanza, George improvvisamente disse di dover andare a riprendersi una cosa che si era dimenticato alla villa.`
`Shannon disse che l'avrebbe accompagnato come aveva fatto all'andata, ed i due lasciarono assieme la stanza.`
`"...Beh, c'erano da secoli segnali di questo tipo.`
` Chiedevano che cosa piacesse all'altro, e quali fossero i loro hobby.`
` Immaginavo che avessero un interesse reciproco, ma... chi l'avrebbe mai detto!"`
`"A pensarci bene, avevo la sensazione che il fratellone George fosse fin troppo educato con Shannon-chan...`
` Ora è tutto chiaro..."`
`"Stando al meteo, stanotte il tifone soffierà al massimo della sua forza.`
` Pare che continuerà anche domani, ma il tempo migliorerà un po'."`
`"...Davvero?`
` Allora, forse il battello non arriverà fino a dopodomani...`
` Spero che non ti causerà problemi per i tuoi impegni di lunedì..."`
`"Ahahah, sapevo che ci sarebbe stato un tifone.`
` Non mi sono fatto dei piani per lunedì proprio per questa evenienza, quindi va tutto bene...`
` Anche se non sembra, sono un tipo che sa pianificare in anticipo i suoi programmi."`
`George si gonfiò il petto con fare orgoglioso.`
`Se comparato al suo tipico atteggiamento pacato, che aveva in quanto il maggiore tra i cugini, ora George sorrideva come un bambino piccolo.`
`Shannon ridacchiò per questo contrasto.`
`"Come ci si aspetterebbe da uno che in futuro farà prosperare la sua azienda."`
`"...Beh, è dura far crescere una società.`
` Non esiste solo il denaro, ma esso è un fattore molto importante.`
` L'ho appreso da mio padre.`
` Rendere prospera una compagnia è come possedere un castello, e guidare i propri sottoposti."`
`"Mio padre, che porta lo stesso nome di Hideyoshi Toyotomi, è un grande cultore di aneddoti sui comandanti dell'era Sengoku ({ruby:era degli Stati belligeranti:{p:0:戦国時代}}).`
` Molta della sua filosofia sulla gestione di un'azienda proviene da quei racconti...`
` Lo sapevi?`
` Le truppe di Takeda Shingen, temuto per essere il comandante del corpo di cavalleria più forte dell'era Sengoku, all'inizio erano allo sbando... e lui non possedeva alcuna abilità nel comandarle."`
`"Davvero?`
` Devo dire che non me l'aspettavo."`
`"Per unire le sue truppe, utilizzò diverse strategie di leadership.`
` Ad esempio, quando un soldato aveva successo in battaglia, lui lo premiava immediatamente con una medaglia.`
` Normalmente quel genere di cose si decidevano alla fine di una guerra."`
`"Lavorò diligentemente anche sul campo di battaglia,`
` ed il suo mostrare immediatamente apprezzamento per i successi del suo esercito li motivava in maniera estremamente significativa.`
` Inoltre, quando uno di loro era colpito da una malattia, lui era il primo a precipitarsi per visitarli, e tanto altro ancora."`
`"Takeda Shingen non era solo l'uomo che guidò il più forte corpo di cavalleria dell'era Sengoku.`
` Era colui che, nella sua epoca, si preoccupava di più per i suoi sottoposti."`
`"...Perché così facendo, tutti i suoi sottoposti lo seguirono."`
`In realtà Shannon aveva già sentito questa storia diversi anni fa...`
` Ma quando George discuteva di qualcosa che avesse a che fare con le storie di suo padre, aveva sempre un'aria molto raggiante e giuliva.`
`Perciò Shannon sorrise senza interromperlo, esortandolo a continuare.`
`"Ovviamente, in una società capitalista, la forza e l'altezza delle tue mura sono determinate dal denaro che possiedi.`
` Ma da soli non si può costruire una fortezza, o vincere una guerra.`
` Questi obiettivi si possono raggiungere solo grazie all'aiuto e al supporto di svariati subordinati..."`
`"Dopo aver capito ciò, ripensando ai traguardi di mio padre, mi resi conto di quanto io fossi immaturo.`
` Capii quanto dovette sudare per arrivare alla posizione in cui si trova oggi."`
`"Signorino George, lei stima molto suo padre...`
` La invidio."`
`"A-Ah, scusami... non era quello che volevo dire."`
`"M-Mi dispiace... Nemmeno io volevo intendere questo..."`
`I due fissarono imbarazzati il pavimento.`
`Shannon non aveva dei genitori.`
` Lei era cresciuta in un orfanotrofio di proprietà di Kinzo, chiamato ‘Casa del Vangelo ({ruby:Fukuin:{p:0:福音}})’.`
`L'orfanotrofio organizzava un'attività lavorativa, in cui gli studenti più meritevoli venivano mandati al servizio di Kinzo, il direttore onorario.`
`Se fossero stati accettati, avrebbero potuto lasciare l'orfanotrofio, e servire la famiglia Ushiromiya in qualità di domestici...`
`Gli orfani lo consideravano un grandissimo onore.`
`Mentre erano in servizio, i domestici che provenivano dalla Casa del Vangelo usavano un nome che conteneva il carattere ‘{ruby:on:{p:0:音}}’.`
`Pertanto, ‘Shannon’ ({p:0:紗音}) non era il suo vero nome.`
` E lo stesso valeva per ‘Kanon’ ({p:0:嘉音}).`
`Tutti i membri della Casa del Vangelo erano orfani.`
` Oppure erano persone che, per via di circostanze peculiari, erano state separate dai loro genitori...`
`A causa di ciò, agli orfani era stato insegnato di considerarsi come un'unica, grande famiglia.`
`Perciò, era completamente normale per Kanon rivolgersi a Shannon come se fosse una sorella.`
`E anche se Shannon e Kanon quel giorno erano di servizio alla villa,`
` c'erano altri domestici col carattere ‘{p:0:音}’ nei loro nomi, tra cui Manon ({p:0:眞音}) e Lenon ({p:0:恋音}), che lavoravano a rotazione...`
`Tuttavia, non molti continuavano a servire a lungo la famiglia Ushiromiya in qualità di domestici.`
`Spesso si dimettevano dopo tre anni.`
`Pertanto, il lungo impiego di Shannon poteva essere definito una considerevole eccezione alla regola.`
`Servire la famiglia Ushiromiya come domestico era pesante e pieno di responsabilità, ma di certo la paga non era misera.`
`Lavorando per tre anni, si avrebbe guadagnato abbastanza fondi per poter diventare un membro attivo della società.`
`Per questo, sebbene comprendessero quanto fosse arduo lavorare per la famiglia Ushiromiya, gli orfani speravano comunque di venire accettati.`
`Shannon aveva continuato per ben dieci anni, ma ciò non voleva per forza dire che avesse più forza di volontà rispetto agli altri domestici.`
`Probabilmente, aveva lavorato per dieci anni perché non aveva il coraggio di dichiarare le sue dimissioni.`
`Per Kinzo, che oramai non riusciva neanche a fidarsi dei suoi consanguinei, tali domestici ‘esemplari’ mandati dalla Casa del Vangelo erano gli unici di cui si poteva fidare.`
`Per tale motivo, in quanto domestici sotto il suo diretto servizio, Kinzo permetteva loro di indossare lo stemma della famiglia, e gli permetteva di lavorare a stretto contatto con lui...`
`"...Ecco... ehm, saranno circa dieci anni che lavori qui, giusto?`
` Suppongo che avrai accumulato una grande somma di denaro, vero?"`
`"Non saprei...`
` Non voglio comprare nulla in particolare...`
` Ho qualche milione di yen, ma non credo che basteranno per il resto della mia vita..."`
`"Hai continuato a lavorare per poter raggiungere un certo ammontare?"`
`"...S-Sì, esatto...`
` Al di fuori della villa, non ho alcun posto dove andare...`
` Mi trovo bene con la signorina e con i più giovani della servitù...`
` Certe volte vengo sgridata dalla madame... ma mi piace pulire la villa e occuparmi del roseto..."`
`"Ma non potrai vivere così {i:per sempre}, Shannon-chan...`
` no, Sayo-chan ({p:0:紗代})."`
`"...Ehm..."`
`Quando sentì il suo vero nome, Shannon abbassò il volto...`
` Farfugliò, capendo cosa George stesse cercando di dire.`
`"C'è una cosa che ho imparato dai miei studi, anche dopo esser diventato un adulto e aver trovato un impiego...`
` La vita di un uomo non è breve o noiosa come si pensa quando si è piccoli."`
`Tutti noi, quando andavamo a scuola, eravamo spaventati da questa nostra concezione...`
`Credevamo che non sarebbe successo nulla di interessante, e che avremmo trascorso il resto della nostra vita nell'ozio e nel torpore,`
` come durante una lezione soporifera di un doposcuola tedioso e monotono...`
`Tuttavia, questo discorso vale solo quando si è degli studenti minorenni.`
`Nella vita di un individuo, i giorni da studente non sono che un periodo di immaturità passeggero, da cui si esce fuori dal proprio guscio.`
`Anche se si sta al caldo, la vita all'interno del guscio è opprimente e noiosa,`
` mentre al di fuori di esso si apre un vasto mondo ricco di possibilità senza limiti.`
`"Hai passato tutta la tua vita dentro ad un guscio dal nome di Shannon.`
`{n}Non pensi che stai compiendo un errore nel continuare a vivere in questo modo?"`
`"Io...`
` ..."`
`Shannon non poteva negare tali parole...`
`Non si era mai posta delle domande sul suo stile di vita,`
` e siccome cambiare la sua situazione non rientrava nei suoi obiettivi, dato che neanche sperava di poterci riuscire, aveva continuato a vivere nel torpore...`
`E se le fosse stato chiesto se si sentisse appagata...`
` non sarebbe riuscita a dire di sì...`
`Forse era qualcosa che cercava deliberatamente di ignorare...`
`Finché George non glielo avrebbe fatto notare, avrebbe continuato a far finta di nulla, trascurando sempre di più la sua vera vita...`
`"...Signorino George...`
` non posso...`
` andare avanti... in questo modo, vero?"`
`"Non puoi.`
` Ah, sbaglio o hai appena infranto una delle nostre regole?"`
`George diede una risposta perentoria, per poi passare subito ad un sorriso malizioso.`
`Shannon capì subito per cosa stesse venendo rimproverata... e abbassò lo sguardo con fare imbarazzato.`
`"Non avevi promesso di non chiamarmi ‘signorino’ quando eravamo soli...?"`
`"...N-Non posso mantenere una promessa...`
` Ma, se fosse un ordine, non avrei altra scelta se non di obbedire...`
` Perché... io sono un mobile."`
`"Allora, è un ordine."`
`"Ehm...`
` va bene...`
` Come desidera...`
` George-san."`
`Shannon, rossa in volto e con la testa china, pronunciò nuovamente il nome di George, questa volta usando il ‘san’...`
`"Sì, perfetto, Sayo-chan."`
`Dopo il piccolo atto di coraggio di Shannon, anzi, di Sayo, sul volto di George apparve un sorriso.`
`Dalla loro conversazione, si poteva intuire quanto fosse profondo il loro rapporto...`
`Per un po', i due conversarono senza badare affatto al cielo in tempesta,`
` rivangando i vari ricordi che avevano costruito durante la loro relazione, di cui nessuno era a conoscenza.`
`Ogni tanto, i lampi cercavano di ostacolarli, ma non riuscivano a rovinare né le rose, né tantomeno i momenti in cui arrossivano a vicenda...`
`"...G-Giusto...`
` C'è qualcosa che vorrei mostrarti."`
`"...C-Cosa sarebbe?"`
`George, che era un ragazzo eloquente, di colpo iniziò a farfugliare.`
` Dal suo atteggiamento, Shannon comprese di cosa si trattasse.`
`George frugò nervosamente in una sua tasca.`
` Prese qualcosa che si trovava al suo interno, e lo tirò fuori con fare impacciato mentre balbettava.`
`Era un piccolo cofanetto.`
` Un cofanetto dal velluto blu scuro...`
`Dalla sua forma peculiare, era facile immaginare cosa potesse esserci al suo interno.`
`Shannon era già leggermente preparata, sicura che ciò sarebbe avvenuto.`
`Ciononostante, quando la vide con i suoi occhi, non poté fare a meno di arrossire nuovamente...`
`George aprì il cofanetto, tirò fuori il suo contenuto... e lo porse a Shannon, affinché lo prendesse.`
`"Vorrei che tu lo accettassi."`
`"N-Non posso accettare qualcosa di così prezioso...!"`
`"...Non puoi accettarlo...?"`
`"N-No,`
` ecco...`
` una cosa del genere...`
` per me...`
` è-è troppo..."`
`"Sayo.`
` Questa non è una richiesta...`
` È un ordine, intesi?`
` Accetta quest'anello...`
` Va bene?"`
`"Ah... uh...`
` S-Se questo è un ordine...`
` non posso disobbedire..."`
`"Sì, esatto...`
` Bravissima."`
`Tremolante, Shannon prese l'anello dalla mano di George, mantenendo la testa china verso il pavimento, in modo da non mostrare il suo viso paonazzo...`
`Quell'anello non era un semplice accessorio...`
`Era un oggetto prezioso dal significato speciale, che sin dall'antichità veniva offerto ad una donna speciale...`
`Per tale motivo, anche se George poteva ordinarle di prenderlo, non poteva ordinarle nient'altro al di fuori di questo.`
`Il resto non sarebbe dipeso da un ordine, ma dalla volontà di Shannon, anzi, di Sayo.`
`"Perciò, d'ora in avanti non sarà più un ordine...`
` Sayo.`
` Voglio che tu mi risponda domani, senza usare parole...`
` Hai capito?"`
`"...Ehm... C-Come..."`
`"Non ti darò altri ordini, quindi quello che per sto dirti non lo sarà...`
` ma un anello è qualcosa che si mette al dito...`
` Se hai apprezzato il gesto, dovresti metterlo su un dito a tuo piacimento."`
`Shannon stava solamente fingendo di non sapere.`
` Sapeva esattamente cosa avrebbe dovuto fare...`
` Ma la sua esistenza si trovava dinanzi ad un enorme bivio...`
`"...Guarda come si è fatto tardi.`
` Per oggi basta così."`
`George volse a Shannon la sua schiena, in modo un po' brusco.`
`"Probabilmente potrei anche ordinarti di metterlo sulla tua mano sinistra.`
` Potresti essere abbastanza insicura e accondiscendente da obbedire...`
` Ma voglio che quest'ultimo passo... tu lo faccia di tua spontanea volontà, Sayo...`
` Capito?"`
`"...S-`
`Sì."`
`"Pertanto... questo è il mio ordine...`
` Voglio che stanotte ci penserai bene, e che domani mi mostrerai la tua risposta."`
`"..."`
`Shannon annuì.`
`Quel giorno, era giunto il momento del verdetto decisivo sui giorni che avevano trascorso insieme...`
` Per Shannon, quel momento non era arrivato senza preavviso....`
`"...Dovremmo tornare alla dépendance.`
` Se dovessimo restare qui ancora per molto, faremo stare tutti in pensiero."`
`"...Ah...`
` ehm...`
` mi dispiace...!`
` Uhm, mi sono ricordata che dovevo fare una cosa alla villa, quindi...`
` uhm...`
` sono obbligata ad andarci..."`
`"A quest'ora...?`
` Sul serio?"`
`George scrutò il volto di Shannon, sorridendo con aria smaliziata.`
` Sicuramente aveva colto che Shannon stesse mentendo...`
`Tuttavia, intuendo come si sentisse, poteva facilmente comprendere che Shannon avesse detto di voler stare da sola per l'imbarazzo.`
`Per cui George, siccome aveva compreso il motivo dietro la bugia di Shannon, decise di lasciar correre.`
