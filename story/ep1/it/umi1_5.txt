`Prima di uscire fuori attraversammo nuovamente il corridoio.`
`E il ritratto della strega attirò ancora una volta il nostro sguardo.`
`Anche se ‘attirare’ probabilmente non era la parola giusta...`
` Sarebbe stato più corretto dire che avesse catturato la nostra attenzione.`
`Le pupille di quella donna, che avevano un fascino da intellettuale, avevano senz'altro il potere di paralizzare sul posto chiunque le osservasse.`
`"...Questa è la strega {f:5:Beatrice}...?`
` Esiste davvero?"`
`"Uuh?`
` Battler non ci crede...?"`
`Quando lui chiese chi ci fosse in quel ritratto, Maria fu la prima a rispondergli che si trattava di {f:5:Beatrice}.`
`Perciò, quando Battler mostrò segni di dubbio, Maria doveva essersi sentita come se Battler non le credesse...`
`Naturalmente Battler non intendeva questo.`
`Maria corse verso il ritratto, e picchiettò una lastra sotto di esso.`
`Lì avrebbe dovuto esserci scritto il titolo del ritratto.`
`Maria continuava ostinatamente a colpirla, volendo dimostrare che non stesse mentendo.`
`"Ah, scusa, scusa,`
` non è che dubito di quello che hai detto, Maria."`
`"Uuh!`
` Ho convinto Battler!`
` Uuh!"`
`Quando accarezzò la testa di Maria per scusarsi, lei sembrò accettare le scuse, gonfiando il petto e facendo ‘uuh, uuh’ con fare trionfale.`
`"...Cos'è questo?`
` ‘{f:5:Beatrice}, mia amatissima strega’...`
` ‘Il fiume degli ayu’...`
` Eh...? Cos'è questa lunga e bizzarra iscrizione?"`
`Sulla lastra vi era scritto il titolo del ritratto, ma era troppo grande per esserci inciso solo quello.`
`E sotto al titolo, c'era inscritta anche quella che sembrava essere una lunga epigrafe.`
`Guardandola di sfuggita, apparivano numerosi termini disturbanti che facevano accaponare la pelle.`
`"Incredibile, eh?`
` L'ha fatta scrivere il nonno...`
` Molto profondo, vero?"`
`"Uuh!`
` Maria lo sa!`
` È il nascondiglio dell'oro!"`
`"...Aspetta, parli dell'oro nascosto della famiglia Ushiromiya...?`
` Riecco una storia che non sentivo da tempo...`
` Aspetta, fratellone... ma lui fa sul serio?"`
`"Il nonno non ci ha mai detto nulla sul dipinto o su questa iscrizione che fece scrivere...`
` Ma in famiglia si vocifera continuamente che indichi la posizione del nascondiglio dove il nonno tiene l'oro,`
` e che a quanto pare cederà l'eredità alla persona che risolverà l'enigma, insieme a tutto l'oro."`
`"Uuh!`
` Maria lo sa, Maria lo sa!`
` Una montagna, una montagna d'oro!"`
`"...Beh, chissà.`
` È un qualcosa come dieci tonnellate di lingotti d'oro.`
` Comunque a me sembra un po' una balla."`
`"Però, a leggere quest'epigrafe ti viene da chiedere se sia una roba seria."`
`...Mi sa di aver già parlato della vita del nonno,`
` ma lasciatemi spiegare anche la leggenda dell'oro della famiglia Ushiromiya.`
`Il nonno subentrò nella famiglia Ushiromiya, distrutta dal Grande Terremoto del Kanto,`
` e dopo aver solcato con maestria i mari tempestosi del dopoguerra, ottenne una vasta fortuna...`
`Questa parte la conoscevano tutti.`
` Ma da qui, le cose iniziavano a diventare strane...`
`Da un lato la credibilità della storia era decisamente minata, per via della passione per la magia nera del nonno, ma...`
`Beh, fatemi spiegare tutto senza dubitare di me o prendermi in giro.`
`Dopo la guerra, il nonno predisse il futuro e vinse una grossa scommessa, accumulando enormi ricchezze...`
` ma c'è una misteriosa leggenda su come ottenne i finanziamenti iniziali.`
`Il nonno veniva da un ramo cadetto, e non aveva connessioni con il mondo politico o degli affari,`
` e anche se in seguito stabilì delle profonde relazioni con le forze occupanti, apparentemente all'inizio era uno sconosciuto che non si era ancora guadagnato la fiducia di nessuno.`
`Il denaro si accumula mediante una reputazione.`
` Non è possibile che qualcuno presti denaro ad uno di cui non può fidarsi...`
`Come ha fatto il nonno, la cui reputazione era pari a zero, ad ottenere in primo luogo un enorme ammontare di fondi?`
`Si dice che il nonno rispondesse così a chi glielo chiedesse...`
`{i:Un giorno incontrai la Strega Dorata }{f:7:Beatrice}{i:.}`
`Il nonno era un grande mago, che studiava da tempo le tecniche dell'alchimia, dell'evocazione dei demoni e così via...`
`E la Strega Dorata {f:5:Beatrice} fu la creatura invocata al termine del suo rituale di evocazione demoniaca.`
`In seguito si dice che il nonno stipulò un contratto con Beatrice, in cui ottenne fama e ricchezze in cambio della propria anima.`
`Pare che la strega cedette al nonno dieci tonnellate d'oro.`
`Il nonno usò questo oro come garanzia per procurarsi un'enorme quantità di fondi,`
` e così incrementò ulteriormente i suoi capitali, permettendogli di risollevare la famiglia Ushiromiya...`
`Pare che questa storia fosse così vecchia, che i nostri genitori l'avevano già sentita quando erano ancora dei bambini.`
`Pertanto, i nostri genitori da piccoli esplorarono l'isola in lungo e in largo,`
`credendo che da qualche parte si celasse l'oro che il nonno aveva ricevuto dalla strega.`
`Tuttavia, poiché c'era il rischio che si perdessero, una volta entrati nella foresta selvaggia,`
` la nonna cominciò a spargere la voce che fosse pericoloso perché nella foresta viveva una strega, e che era proibito avvicinarvisi.`
`"...Ricordo una storia simile.`
` I nostri genitori ce la raccontarono quando eravamo piccoli, e noi vagavamo di qua e di là per l'isola mentre fingevamo una caccia al tesoro...`
` Se non sbaglio, una volta ci perdemmo nella foresta e piangemmo come dei lattanti, poi un domestico ci ritrovò e i nostri genitori diedero di matto, vero?`
`Ah, bei tempi."`
`"Che scemi che eravamo.`
` Dopotutto, il nonno comprò quest'isola solo dopo aver tratto i profitti del suo capitale azionario, giusto?`
` Questo vuol dire che lui doveva avere l'oro prima di arrivare sull'isola.`
` Non c'è motivo per cui l'oro debba essere qui."`
`"...Non è detto che le cose stiano in questo modo.`
` Forse l'oro era nascosto qui sin dall'inizio, e lui acquistò l'intera isola solo per assicurarsi che sarebbe stato nelle sue mani.`
` In tutto erano dieci tonnellate, vero?`
` È più plausibile che volesse mettere in sicurezza il nascondiglio, piuttosto che cambiare il luogo in cui era custodito."`
`"Quest'epigrafe è stata scritta due anni fa.`
` E dato che l'autore è il nonno in persona...`
` Capisco, ciò rende ancor più credibile la leggenda dell'oro, non trovate?"`
`"L'oro della strega, che il nonno usò come capitale azionario con cui risollevò la famiglia Ushiromiya, pesava dieci tonnellate...`
` Forse giace ancora adesso chissà dove, e l'intento del nonno è quello di consegnarlo a chi risolva il suo enigma..."`
`"Aah, immagino si possa dire che sia nello stile del nonno...`
` Ihihih!`
` Se è tutto vero, la faccenda si fa molto più interessante!"`
`L'epigrafe incisa sulla lastra era criptica, e in essa vi era scritta una sorta di poema o cantico.`
`Il suo contenuto, in cui il passatempo della magia nera del nonno era apertamente messo in mostra, era molto disturbante, ed era decisamente di pessimo gusto,`
` ma poteva sicuramente venire letto come un rompicapo che, una volta risolto, avrebbe condotto al nascondiglio dell'oro.`
`"Che sia il suo intento o meno, non riesco ad immaginare quale possa essere il vero movente del nonno...`
` Quello che posso dire è che il nonno ha posto qui questa strana epigrafe, per fare in modo che tutta la famiglia potesse accorgersene."`
`"E che ha accennato all'esistenza dell'oro senza mai menzionare un nascondiglio...`
` A causa di ciò, i nostri genitori hanno lasciato correre la loro immaginazione ed hanno affermato che doveva essere una prova d'intelligenza del nonno..."`
`"...Prendere sul serio cavolate del genere è tipico di quell'ingordo di mio padre.`
` Prende in giro l'hobby per la magia nera del nonno, ma alla storia dell'oro nascosto invece ci crede.`
` Ha catturato la sua attenzione."`
`"...Beh, di certo non è una storia realistica.`
` Non è possibile che a quei tempi esistesse una persona che avrebbe prestato senza garanzie un'enorme quantità di lingotti d'oro al nonno, che era uno sconosciuto senza alcun aggancio...`
`{n}Perciò non sarebbe inconcepibile che, se ciò fosse davvero avvenuto, il nonno avrebbe definito una ‘strega’ la sua finanziatrice."`
`"Sì, ma sono dieci tonnellate, ben dieci tonnellate!`
` Quanto varrebbero se le convertissi in denaro?`
` Dovrebbe essere una cifra esorbitante, giusto?!"`
`"...Sì, sarebbe una cifra esorbitante.`
` Si dice che l'oro totale estratto nel corso della storia dell'umanità equivalga a circa 100.000 tonnellate.`
` Sarebbe incredibile se un decimillesimo di tutto l'oro che l'umanità ha ottenuto nel corso della sua storia appartenesse ad un singolo individuo..."`
`"Senza contare che questa ‘strega’ apparentemente aveva radunato l'oro in un unico posto, ed era stata in grado di prestarlo al nonno con grande generosità.`
`Non si tratterebbe di una persona qualunque."`
`"Beh, io penso che dieci tonnellate siano una quantità fin troppo esagerata, non trovate?`
` Tanto per cominciare, c'è qualcuno che l'abbia mai vista oltre al nonno?`
`E anche supponendo che sia esistita una strega molto generosa che gli prestò dell'oro, forse erano dieci chilogrammi invece che dieci tonnellate, no?`
` Anche dieci chili sarebbero comunque un enorme ammontare di soldi, giusto?"`
`"Uuh...`
` Quanto valgono dieci chili d'oro?"`
`Maria, che per quanto era confusa non riusciva a seguire la conversazione, trovò finalmente una parte dove poteva rivolgerci una domanda.`
`Una domanda che stavo per fare anch'io.`
`Che si stesse parlando di dieci chilogrammi o di dieci tonnellate d'oro, mi sembrava comunque una quantità enorme, ma non sapevo quanto lo fosse con esattezza.`
`Il fratellone George si mise a braccia conserte, e richiamò alla memoria il prezzo di mercato dell'oro.`
`"...Dunque.`
` È difficile determinarlo, visto che anche l'oro è influenzato dalle speculazioni di mercato, e la purezza del materiale e la reputazione creditizia della fucina possono influenzarne il valore.`
` Per convertirlo in contanti si pagano anche delle commissioni.`
` Ma è sicuramente un metallo raro, e si ritiene che se la sua estrazione mineraria proseguirà a questi ritmi, entro cinquant'anni l'umanità avrà estratto tutto l'oro del mondo..."`
`"Facendo un'analisi approssimativa...`
` penso ci si possa aspettare un valore di circa due milioni di yen al chilo."`
`"Woow...!`
` Dieci chili erano un numero basso che avevo detto tanto per...`
`{n}ma varrebbero comunque venti milioni di yen!"`
`"Uuh?`
` Maria pesa ventotto chili."`
`"...Ciò vuol dire che se quell'oro avesse lo stesso peso di Maria-chan,`
`calcolandone il valore supereremmo i cinquanta milioni di yen."`
`"Che figata pazzesca...`
` Allora quanto varrebbero dieci tonnellate?`
`Dato che dieci chili sono venti milioni, se li moltiplichiamo per mille... Uhm...`
`Ehh?!`
` Venti miliardi di yen?!`
` Assurdo!"`
`Per comprendere il valore di venti miliardi di yen...`
` possiamo solo misurarlo in base alla nostra concezione del denaro.`
`Ad ogni modo, si dice che i guadagni di una vita ammontino a duecento milioni di yen...`
`Diventiamo membri attivi della società, lavoriamo fino allo stremo, dedichiamo la nostra vita per l'azienda, per poi venire finalmente dispensati una volta raggiunta la vecchiaia.`
` Includendo anche i soldi della pensione, tutte queste somme raggiungono i duecento milioni di yen...`
`In altre parole, è la quantità di denaro che si accumula nel corso di un'esistenza umana,`
` anzi, si potrebbe definirlo il prezzo di una vita...`
`Quel numero corrispondeva ad un'enorme quantità di denaro, che poteva bastare per cento vite...`
`Se si lavorasse da quando si ha vent'anni fino a raggiungere i sessanta, sarebbero quarant'anni di lavoro...`
` perciò equivarrebbe a quattromila anni di stipendio.`
`Si potrebbe raggiungere quella cifra solo dopo aver continuato a lavorare ogni giorno, a partire dal periodo Jōmon (10.000-300 A.C).`
`"...Uuh.`
` Venti miliardi sono tanti...?"`
`"Hai voglia se sono tanti!`
` Maria, se a te piacciono tanto le torte alla fragola, per il resto della tua vita potresti comprarne più di quante tu possa mangiarne."`
`"...Tuttavia, se con venti miliardi di yen in contanti potrebbe essere fattibile,`
` credo sia molto irrealistico avere un tale ammontare di lingotti d'oro in un unico posto."`
`"Come avevo detto prima, l'oro è estremamente pesante, e non penso sia un metodo molto conveniente per mettere da parte le proprie ricchezze.`
`{n}Però potrebbe funzionare con dei titoli negoziabili dal valore nominale molto alto, o con gioielli incredibilmente preziosi..."`
`"Sono molto conosciute le storie di gente che, durante i periodi burrascosi delle guerre, ha scambiato tutti i loro averi con dei gioielli per poter portare con sé le loro ricchezze...`
` ma non si è mai sentito parlare di persone che conservassero i loro beni sotto forma d'oro."`
`"Certo, è pesante, ma è la valuta più accettata al mondo ed ha un valore stabile, e queste cose sono importanti, vero?`
` Le obbligazioni sono solo carta straccia se un paese va in rovina, ad esempio."`
`"Puoi anche vederla in questo modo...`
` ma anche un solo lingotto di dieci chili è piuttosto pesante da portare in giro.`
` Non lo sapevi?`
` Una persona di cinquanta chili non può portare una borsa di cinquanta chili sulle sue spalle.`
` Per un singolo individuo, le fatiche e i rischi del detenere il possesso di così tanti lingotti d'oro pesanti sarebbero incalcolabili."`
`"Quindi stai dicendo che un conto è avere un rotolo di venti miliardi di yen gonfio di banconote,`
` ma venti miliardi di yen in oro formerebbero una montagna così grande da renderla un po' infattibile."`
`"Esattamente...`
` Per quanto la leggenda dell'oro possa suonare interessante, anche solo la parte sulle dieci tonnellate d'oro la rende abbastanza implausibile..."`
`"Si capisce subitissimo che è implausibile, se ci si riflette su in maniera logica.`
` Ahah, è un'argomentazione che ti rimette coi piedi per terra."`
`"Ma stiamo comunque parlando del nonno.`
` Forse ha ingigantito il racconto su un prestito avuto da una persona molto ricca dal cuore d'oro, paragonandolo al ricevere dieci tonnellate d'oro da una strega.`
` Anche la terminologia di ‘dieci tonnellate’ sembra un numero simbolico."`
`"Vuoi dire che la sua gratitudine per il denaro avuto in prestito valesse quanto dieci tonnellate d'oro, o qualcosa del genere?"`
`"Eheheh, glieli avrà generosamente donati una ricchissima matrona.`
` E magari per questo lui l'ha definita una strega, non credete?"`
`Interessante, non era male l'esempio di Jessica...`
`Una persona che aveva generosamente concesso una vasta somma di denaro al nonno, il quale non aveva alcuna reputazione aziendale,`
` poteva essere definita una strega...`
`Senza contare che, a partire da quei soldi, il nonno accumulò delle enormi ricchezze...`
`Non sarebbe sbagliato chiamare ‘strega’`
` una persona con una così grande capacità di giudicare le persone.`
`Inoltre, dal momento che gli aveva concesso un prestito così enorme, avrebbe dovuto fornirgli indicazioni esaustive su come sfruttarlo.`
`Contrariamente a quello che si poteva pensare, anche il fornire approviggionamenti alle forze di occupazione e il lucrare dalle richieste di emergenza per la Guerra di Corea potrebbero essere state suggerite al nonno dalla strega.`
`Tenendo conto anche di ciò, si potrebbe dire che dalla strega egli abbia ricevuto onori e ricchezze.`
` Potrebbe essere una giusta definizione.`
`"Capisco...`
` In altre parole, questa strega era la benefattrice che gli ha concesso i fondi necessari per risollevare la famiglia Ushiromiya...`
` In tal caso, il nonno, colmo di gratitudine verso questa strega, ha fatto dipingere e affiggere questo enorme quadro. Ha senso, non sarebbe una storia tanto strana."`
`"E se questa persona in realtà fosse una vecchia nonnetta che somigliava ad una strega?`
` È plausibile che nella sua mente il nonno l'abbia beatificata e perciò dipinta come una bella donna.`
` Ahahahahah, scommetto che non è neanche lontanamente così bella, se mai riusciremo ad incontrarla!"`
`"Ahahahahah, può essere.`
` Il nome {f:5:Beatrice} ha un suono abbastanza occidentale, e se consideriamo che tutti nella nostra famiglia hanno nomi in stile occidentale,`
` forse anche {f:5:Beatrice} è un'interpretazione all'occidentale forzata di un nome giapponese."`
`"Capisco, capisco.`
` Significa che questa bella ragazza esiste solamente in questo ritratto.`
` Quindi sembra che non potrò palparle quel suo bel seno, ihihih!`
`{n}E poi non è un po' strano che sia una strega in primis?`
` Dove esisterebbe qualcosa del genere in questo pianeta?"`
`Risi in maniera sciocca per prendermi gioco di quella figura, volendo distaccarmi dal me stesso di sei anni prima, che aveva paura della foresta della strega, e in quel momento Maria mi tirò per una manica...`
`La forza con cui lo fece era leggermente fastidiosa.`
`"Mmh?`
` Che c'è, Maria?"`
`"Uuh!`
` Uuuh!!`
` {f:5:Beatrice} e-si-ste!"`
`Maria mi fissò dritto negli occhi...`
` Aveva il suo tipico volto imbronciato, ma dal suo sguardo avevo capito che era arrabbiata.`
`"Le streghe esistono!`
` Le streghe esistono davvero!`
` Uuh, uuh, uuh!!!"`
`"Ma certo che esistono, basta che accendi la televisione e guardi qualche anime."`
`"E-si-sto-no!!`
` Le streghe esistono!!`
` Uuh, uuh, uuh!!!"`
`Mi agitai, non capendo per quale motivo Maria mi stesse aggredendo in quel modo.`
`A quel punto Jessica mi mise una mano sulla spalla, e mi disse qualcosa a bassa voce.`
`"...Stai distruggendo i sogni di una bambina, cretino.`
` Maria crede veramente che esistano creature come {f:5:Beatrice} e le streghe."`
`"Maria-chan, adesso che ci penso, quando hai dovuto scrivere nei tuoi temi di fine anno scolastico che cosa volevi diventare da grande, tu avevi messo ‘una strega’, vero?"`
`Maria annuì con fare serio.`
` I lati dei suoi occhi stavano cominciando a lacrimare...`
`Avevo capito, per una bambina che da grande voleva diventare una strega,`
`l'esistenza di {f:5:Beatrice} era la prova definitiva che in questo mondo esistevano le streghe,`
` ed era senz'altro una figura che ammirava e che aspirava di raggiungere.`
`"E-si-sto-no!`
` E-si-sto-no!`
` Le streghe e-si-sto-no!!`
` Ma Battler non ci crede!`
` Uuh, uuh, uuh!!!"`
`"È vero, le streghe esistono.`
` Il tuo cugino grande ci crede."`
`Il fratellone George si mise in ginocchio e abbracciò la testolina di Maria...`
`Vedendo quella scena, Jessica mi diede un colpetto ad un fianco...`
`Quindi si trattava di qualcosa del genere, eh?`
`Era come urlare alla vigilia di Natale ‘Babbo Natale non esiste!’`
` a gran voce, davanti a dei bambini che ci credono...`
`Non è nel mio stile infrangere i sogni in cui qualcuno crede.`
`"...Oh, mi dispiace.`
` Ti chiedo scusa, non volevo sminuire i tuoi sogni.`
` {f:5:Beatrice} esiste senz'altro.`
` In questo momento sta nella foresta dell'isola, e ogni notte viene alla villa per sbirciare cosa stiano facendo tutti quanti..."`
`"Quindi non dovresti entrare nella foresta.`
` E di notte non dovresti volgere il tuo sguardo verso la selva oscura...`
` Potresti essere scovata da {f:5:Beatrice}, la strega della foresta...`
` Almeno, così diceva la nonna."`
`"...Uuh...?`
` Davvero?`
` Battler ci crede davvero?"`
`"Già, ci credo.`
` Scusami per averla denigrata...`
` Su, facciamo pace?"`
`Tesi il mio palmo, e Maria lo afferrò con la sua piccola manina, facendo pace tra noi due.`
`Maria non brontolò più, e la cosa fece tirare al fratellone George e a Jessica un sospiro di sollievo.`
`"...Oh.`
` Allora eravate tutti qui?`
` Ero sicura che volevate andare in spiaggia."`
`Shannon-chan, che portava con sé un cestino, si sorprese nel trovarci radunati di fronte al ritratto.`
`"Ehi, Shannon.`
` Beh, è la prima volta che Battler vede il ritratto di {f:5:Beatrice}.`
`{n}Ne era rimasto affascinato."`
`"È vero, è affascinante...`
` {f:5:Beatrice}-sama è davvero incantevole.`
` Sono certa che il padrone sia stato stregato dalla sua bellezza."`
`"Ahahahah.`
` Oltre alla teoria della mecenate, c'è anche quella secondo cui lei fosse il primo amore del nonno...`
` In entrambi i casi, ancora oggi occupa un posto speciale nel suo cuore, nonostante saranno passati vari decenni dal loro incontro...`
` E ciò significa che ne è ancora stregato."`
`"Ma pensa te.`
` La cosa doveva far scoppiare di gelosia la nonna, eh?"`
`"Non ne sono sicura, ma in fondo potrebbe essere vero.`
` Pare che la nonna credeva che lui la stesse tradendo con una dai capelli biondi."`
`"...Uuh?`
` Un buon profumo!`
` Da Shannon arriva un buon profumo!"`
`Catturato il suo interesse, Maria annusò il cestino tenuto da Shannon.`
`Vedendo ciò, ci accorgemmo di un profumo fragrante all'essenza di vaniglia.`
`"Ah, vi chiedo scusa.`
` Mi è stato detto da Kumasawa-san di portarli a tutti voi."`
`"Che cosa sarà...?`
` Ooh, magnifico!`
` Dei biscotti."`
`"Uuh!`
` Voglio mangiare i biscotti!`
` Voglio mangiare i biscotti!`
` Uuh!"`
`"Prego, mangiatene quanti ne volete...`
` Però, ecco..."`
`‘Sarebbe appropriato servire dei biscotti in un luogo simile, di fronte al ritratto?’.`
` Shannon-chan ci indirizzò uno sguardo che sembrava chiederci cosa avremmo voluto fare a riguardo...`
`Beh, normalmente sarebbe considerato scortese.`
`"Maria, perché non mangiamo altrove?`
` Mettiamo i biscotti in un bento e andiamo a fare un picnic."`
`"Uuh!`
` Andiamo a fare un picnic, andiamo a fare un picnic!!`
` Andiamo, così possiamo mangiare i biscotti!"`
`"Giusto, usciamo a prendere un po' d'aria fresca.`
` E poi non sarebbe bello mangiare con le mani in presenza della strega."`
`"È vero, non avevamo detto prima di voler scendere giù in spiaggia?`
` Andiamo, andiamo."`
`"Shannon-chan.`
` Scusa se te lo chiedo, ma posso chiederti di portarci un telo su cui sederci, e del tè in un thermos?"`
`"Certo...!`
` Come desidera."`
`Una volta che Shannon-chan ricevette le sue istruzioni, si inchinò elegantemente per poi tornare sui propri passi.`
`Fummo i primi ad arrivare in spiaggia.`
`Eravamo tutti in gruppo, rivolti verso l'ingresso...`
`Mi voltai nuovamente, avendo la sensazione che la strega stesse guardando con disprezzo le nostre schiene.`
`"...Uuh...`
` Battler, ancora non ci credi...?"`
`"No, ci credo...`
` Questa è una vicenda spettacolare!`
` La Strega Dorata {f:5:Beatrice} ha dato al nonno dieci tonnellate d'oro!"`
`"E quell'oro potrebbe giacere da qualche parte.`
` E poi il nonno ha lasciato quella misteriosa epigrafe per sfidarci a trovarlo, no?`
` Un'avventura del genere è decisamente migliore dell'alternativa."`
`"Venti miliardi di yen in oro!`
` Eheh, è un'enorme quantità di denaro da dividere fra noi quattro!"`
`"Cinque miliardi di yen a testa...`
` Incredibile!`
` Qualsiasi business prospererebbe, con tutto quel denaro.`
` Anzi, aspetta, potremmo direttamente vivere per tutta la vita nel relax senza lavorare."`
`"Uuh, uuh!`
` I biscotti sono meglio di cinque miliardi di yen, sono meglio!!"`
`"Wahahahah, Maria preferisce i biscotti ai soldi.`
` Però cinque miliardi di yen sarebbero come un sogno!"`
`"Che assurdità...`
` Possibile che crediate sul serio alla leggenda dell'oro di nostro padre?"`
`"...Ovviamente non crediamo alla storia della strega che gli ha donato l'oro.`
` Ma per quanto riguarda l'oro in sé, non c'è alcun dubbio."`
`"Il fatto che nostro padre abbia ottenuto dell'oro dall'origine ignota è stato confermato da numerose fonti.`
` Pare che papà abbia effettivamente mostrato dei lingotti d'oro ammassati da qualche parte al defunto presidente della Maruso, quando egli era ancora in vita.`
` Nostro padre usò quella testimonianza per rendere chiara l'esistenza delle dieci tonnellate."`
`"È solo lo scherzo di un vecchio bacucco.`
` Si è semplicemente inventato l'esistenza dell'oro immaginario assieme a nostro padre.`
` Non potete prenderlo sul serio."`
`"Non sarebbe stato in grado di accumulare così tanti fondi se quell'oro non fosse esistito...!`
` Da vivo, quel presidente era un uomo dal carattere così onesto che si guadagnò il rispetto di moltissimi finanzieri.`
` Non sarebbe mai stato un complice di una simile frode...!"`
`"Fratellone.`
` Il presidente della Maruso l'ha visto senz'altro.`
` Dieci tonnellate, coi suoi stessi occhi.`
` Inoltre, papà gli lasciò prendere un lingotto a sua scelta, e gli permise di portarlo alla sua compagnia per farlo analizzare..."`
`"I risultati dimostrarono che il lingotto da dieci chilogrammi era puro al 99,99%.`
` Pare che su di esso fosse impresso lo stemma della famiglia Ushiromiya, l'Aquila Monoalata."`
`"La leggenda dell'oro degli Ushiromiya si diffuse in un istante nel mondo dei mediatori finanziari.`
` L'oro proveniente da una fucina sconosciuta ha un basso valore di convertibilità in denaro.`
` Credendo che fosse un'opportunità per ottenere dei soldi facili, lo accettarono come garanzia, e di conseguenza nostro padre fu in grado di ricevere un enorme prestito..."`
`"Esiste un limite per le stupidaggini che siete in grado di tirare fuori...?`
` Quanti anni avete?`
` State veramente prendendo sul serio quella favoletta che ci è stata detta quando eravamo bambini?"`
`"Dov'è innanzitutto la prova per queste dieci tonnellate d'oro?`
` Non sono queste soltanto bugie dette da nostro padre e dai pochissimi amici a lui vicini?"`
`"...È ovvio che siano solo delle leggende metropolitane.`
` Tuttavia, fratellone...`
` L'immensa quantità di denaro che papà ha guadagnato richiede una quantità equivalente di garanzie.`
` Anche se l'oro fosse una diceria, non è forse un fatto innegabile che papà abbia mostrato loro un tesoro dal valore simile?"`
`"L'oro era un vaneggiamento di nostro padre, creato quando era privo del becco di un quattrino.`
` Si atteggiò come se avesse dell'oro che nemmeno esisteva, ingannando i suoi finanziatori.`
` Probabilmente fu il più grande azzardo di una vita..."`
`"Fortunatamente, investì con successo il suo patrimonio.`
` Se non fossero arrivate le richieste per la Guerra di Corea, e nostro padre non avesse risollevato la famiglia Ushiromiya, sarebbe stato ricercato come il truffatore del secolo."`
`"Klaus-san, quindi stai dicendo che l'oro non è mai esistito, e che nostro padre se lo sia completamente inventato?"`
`"Ma certamente.`
` Per cui, dopo aver conseguito abbastanza successo, l'illusione dell'oro diventò solo una seccatura.`
` Pertanto, nostro padre tirò fuori la strega, la magia nera e altri elementi senza senso, indebolendo così la credibilità della storia."`
`"In altre parole, rivelò che i vaneggiamenti sull'oro erano una frottola.`
` Se dici di aver ricevuto dell'oro da una strega, nessuno crederà che l'oro esista, giusto?"`
`"Può darsi l'abbia detto per il vostro bene.`
` Ma ecco che arriva la sua stupida prole, che pretende di includere nella spartizione dell'eredità dell'oro che neanche esiste...`
` Rosa, non vorrai dirmi che anche tu credi a questo genere di fandonie..."`
`"...Non posso verificare che nostro padre abbia davvero l'oro o meno..."`
`"Voglio solo reclamare la parte che mi spetta, dato che sono una dei suoi quattro figli."`
`"Oh...`
` Sembra che anche tu parli in questi termini, Rosa.`
` Capisco, ecco che cosa state cercando di dirmi:`
` secondo voi io starei cercando di tenermi tutto l'oro..."`
`"Fratellone, è un dato di fatto che ti sei procurato una grande quantità di finanziamenti.`
` Se tu dici che non è affatto un'appropriazione indebita dei fondi personali di nostro padre...`
` allora rimane solo una possibilità, giusto?"`
`"...Fratellone, non è che tu hai già trovato le dieci tonnellate di lingotti d'oro?`
` Perché l'impressione che ci dai è questa."`
`"Che scemenza.`
` Non è mai esistito qualcosa del genere."`
`"Allora spiegati.`
` Le cose sono due, o si tratta di appropriazione indebita dei beni di nostro padre, o dell'oro da lui nascosto.`
` Se non è nessuna di queste cose, come hai fatto a raccogliere così tanti fondi?"`
`"Anch'io ho vari contatti nel mondo politico e in quello finanziario.`
` Non ho fatto niente di più che guadagnarmi il loro supporto...`
` E non sono tenuto a darvi alcuna spiegazione riguardo a ciò.`
` Lo capite, no?`
` Ci sono argomenti di cui non si può parlare."`
`"...Va bene, se proprio insisti.`
` Ma tieni conto di una cosa, fratellone. A papà non rimane molto.`
` Chi ci garantisce che sarà ancora vivo l'anno prossimo?"`
`"Quando papà morirà, giungerà il momento della successione ereditaria.`
`{n}Tutti noi disporremo di avvocati imparziali e di contabili che ispezioneranno la situazione finanziaria di papà."`
`"Se in quel momento dovesse venir fuori che hai messo le mani nel patrimonio di nostro padre dove non dovevi...`
` Capisci cosa intendo, vero?"`
`"Non ho la minima idea di cosa stiate parlando.`
` Mi state facendo sentire più indignato di quanto non lo fosse mia moglie."`
`"...Ovviamente l'oro di papà fa parte del suo patrimonio!`
` Possiamo capire che non sia denaro che può essere portato alla luce.`
` Ma i quattro fratelli dovrebbero avere pari diritti in merito."`
`"Per farla breve, faremo investigare anche la tua situazione finanziaria, per determinare se hai fatto incetta dell'oro."`
`"Non trovi che sia un'ottima occasione?`
` Dimostra l'esistenza di questo tanto declamato supporto dei tuoi amici e dei tuoi conoscenti.`
` In questo modo sarai innocente.`
` E ti porgeremo le nostre scuse sincere per aver sospettato di te in maniera infondata.`
` Giusto, Rosa?"`
`"...Già.`
` Sei tu che stai evitando l'argomento, fratellone Klaus.`
` Se non hai nulla da temere, basterebbe solamente che tu lo provassi, ma invece non stai neanche tentando di ribattere."`
`"Ma teniamo anche conto della posizione di nostro fratello.`
` In quanto rappresentante di papà, si sarà preso carico di molte più responsabilità delle nostre.`
` Non è giusto che noi, che finora abbiamo vissuto le nostre vite in pieno relax, ci lamentassimo senza comprendere la sua situazione."`
`"...Oh.`
` È da un po' che vi alternate tra il denigrarmi e il lusingarmi.`
` Vi pregherei di andare al sodo."`
`"In parole povere... sarebbe inopportuno essere pedanti nell'investigazione di tutto il patrimonio di papà.`
` Klaus-san, come hai detto tu stesso, potrebbero esserci anche trasferimenti di denaro difficili da spiegare.`
` Ne eravamo consapevoli quando siamo venuti da te per discuterne...`
` Uno scambio di opinioni gioverebbe ad entrambe le parti."`
`"Uno scambio di opinioni?`
` Oh."`
`"...Significa che al momento della divisione dell'eredità, terremo in gran conto le fatiche che hai affrontato finora nel prenderti cura di papà, e saremo comprensivi durante la spartizione."`
`"Non fraintenderci, intesi?`
` Non stiamo dicendo che rinunceremo ai nostri diritti, d'accordo?`
` Ma che quando chiederemo quello che ci spetta,`
` potremo anche essere indulgenti per via della posizione in cui ti trovi."`
`"Vogliamo dirti che, se accetti le nostre condizioni,`
` al momento della divisione dell'eredità lasceremo a te il compito di investigare la situazione finanziaria di papà, Klaus-san."`
`Tutti i parenti di Klaus, da Eva fino a Kirie, avevano il sospetto che lui stesse rubando il patrimonio del loro padre.`
`In circostanze del genere, lasciare che Klaus stesso facesse un resoconto dello stato patrimoniale del padre era una grossa concessione, che contrastava molto con i loro discorsi precedenti.`
`Se fossero avvenute davvero delle appropriazioni indebite, come loro avevano affermato, Klaus avrebbe potuto nasconderle.`
`E anche se così non fosse, avrebbe potuto persino condurre a suo vantaggio la distribuzione dell'eredità.`
`Perfino Klaus non poteva fare a meno di dubitare di tali parole, troppo belle per essere vere...`
`Riusciva solo a domandarsi che cosa gli avrebbero potuto chiedere in cambio di questo compromesso...`
`"...Oh.`
` Volete ripagare la fiducia che avete in me, il vostro fratello maggiore per cui serbate solo diffidenza?`
` Cosa volete in cambio?"`
`"Quello che ci spetta in quanto membri della famiglia...`
` Non sei il tipo di fratello maggiore che ruberebbe il patrimonio di suo papà.`
` Ma nonostante ciò, non c'è alcun finanziatore che ti sovvenzionerebbe...`
` Dato che le cose stanno così, c'è solo una spiegazione che ci soddisferebbe."`
`"...Fratellone, hai trovato le dieci tonnellate d'oro,`
` e le hai usate come garanzia per accumulare fondi...`
` Già, proprio come aveva fatto papà in passato, dico bene?"`
`"Se così fosse, sul patrimonio di papà non risulterebbe alcun movimento sospetto.`
` Klaus si è sempre preso cura di papà, ed è un figlio molto devoto a lui.`
`Non vedo perché non dovremmo continuare a riporre fiducia in qualcuno del genere."`
`"...Siete così riverenti che è difficile capirvi.`
` Siate più chiari e più precisi."`
`"Prima clausola:`
` innanzitutto, devi ammettere di aver trovato l'oro di papà, fratellone."`
`"...Volete farmi ammettere di essere in possesso di un oro immaginario?"`
`"Seconda clausola:`
` accetterai di pagare le rispettive parti dell'oro per ciascuno di noi fratelli."`
`"Che assurdità.`
` State dicendo che con venti miliardi di yen in oro che non esiste, dovrei pagare cinque miliardi di yen a ciascuno di voi, per un totale di quindici miliardi di yen...?`
` Che buffonata!"`
`"Ascolta fino alla fine!`
` Sappiamo che una tale somma di denaro non cade dal cielo.`
` Non pretendiamo un accordo che non puoi rispettare!`
` Naturalmente la tua quota dell'oro sarà proporzionale agli sforzi da te fatti finora."`
`"Terza clausola:`
` il 50% della divisione dell'oro andrà a chi detiene il titolo di erede del capofamiglia della famiglia Ushiromiya. La parte restante verrà distribuita equamente tra i fratelli.`
` Ovviamente anche tu sei incluso, fratellone Klaus."`
`"Dei venti miliardi, 12,5 di essi andranno a te, fratellone.`
` Alla sorellona Eva andranno 2,5 miliardi,`
` a me andranno altri 2,5 miliardi,`
` e a Rosa andranno gli ultimi 2,5 miliardi."`
`"...Sono così riconoscente per questa divisione che potrei piangere.`
` Mi state dicendo che dovrei pagarvi sette miliardi e mezzo di yen con dell'oro che non esiste, dico bene?"`
`"Qualcosa ti turba?`
` Fratellone, la tua parte è cinque volte più grande della nostra.`
`Io farei i salti di gioia, se avessi queste condizioni molto favorevoli.`
`Eheheheheheh..."`
`"Quarta clausola:`
` al momento della morte di nostro padre, le quote dell'oro verranno distribuite assieme all'eredità.`
` Tuttavia, riceveremo prontamente il 10% delle nostre porzioni, sotto forma di acconti.`
` I pagamenti andranno effettuati entro il marzo dell'anno prossimo."`
`"...Che ne pensi, Klaus-san? È un'occasione perfetta per recuperare la nostra fiducia in merito al patrimonio di papà!!`
` Ovviamente parlare di una somma come sette miliardi e mezzo mentre lui è ancora in vita sarebbe irragionevole,`
` ma per te un anticipo di 750 milioni sarebbe gestibile, giusto?"`
`"La vedo un po' dura pagare 750 milioni in sei mesi,`
` ma se ti vanti di avere tanti amici nei campi politici e finanziari, ce la dovresti fare."`
`"Se così fosse, vorremmo subito essere pagati tutti insieme con 7,5 miliardi.`
`{n}Ma terremo conto della tua posizione, e se per ora mostrerai la tua buona fede dandoci il 10%,`
` il rimanente 90% può aspettare fino alla distribuzione dell'eredità...`
` D'accordo?`
` Anche tu potrai mostrarci le tue buone intenzioni con un misero 10%, no?"`
`"...Quindi il mio diritto di investigare la situazione patrimoniale di nostro padre mi sta venendo lasciato al costo di 750 milioni di yen...?`
` Eh, eheheh.`
` Davvero impressionante.`
` Siete maturati.`
` Non avrei mai pensato che sareste stati capaci di offrirmi un tale accordo."`
`"Se accetti, noi fratelli ti lasceremo indagare sulla situazione del suo patrimonio.`
`{n}Ma i risultati delle indagini saranno messi sotto esame..."`
`"Mi pare giusto, no?`
` Non sarebbe piacevole vedere la nostra quota di sette miliardi e mezzo ridursi."`
`"In linea generale, non sarà nostra intenzione lamentarci.`
` Andrà tutto bene se farai le cose come si deve...`
` Se non farai mosse eccessivamente palesi, noi non aggraveremo la situazione.`
` Noi vogliamo l'eredità alla svelta.`
` Non desideriamo che la faccenda continui a prolungarsi senza andare in porto."`
`"...Chi farà la seconda indagine, nel caso di un reclamo?"`
`"...Puoi farla tu.`
` Questa forse è la prima e l'ultima occasione di raggiungere un accordo tra noi fratelli...`
` Speriamo di non arrivare ad una situazione del genere."`
`"Uhuhuh, eheheheh!`
` Non sei sempre così schietta, Rosa."`
`Klaus era il fratello più grande tra loro, e non godeva di alcuna fiducia, un fatto talmente ovvio che non necessitava di spiegazioni.`
`Era un fratello tirannico, che abusava dei suoi privilegi costantemente, e che usurpava ripetutamente ciò che spettava agli altri fratelli...`
`In risposta a ciò, gli altri tre, ora diventati adulti, unirono le loro forze, e si opposero a lui per la prima volta...`
`"Mi dispiace dirlo, ma ci sono altre condizioni.`
` Quinta clausola:`
` questo accordo deve avere un diritto di prelazione rispetto al testamento di papà...`
` Non vorremo mica che appaiono delle ultime volontà che renderebbero carta straccia questo accordo."`
`"...Quanto siete scrupolosi...`
` Allora ditemi, cosa farete se l'oro venisse trovato per davvero?"`
`"Fintanto che procederai con i pagamenti pattuiti,`
` che l'oro spunti fuori`
` ‘per davvero’`
` o meno, a noi non interessa...`
` Vedila come un anticipo sulla nostra parte."`
`"Uhuhuh, è bello poter sognare, no?`
` Tu vuoi rendere quest'isola un villaggio turistico, no?`
` Chissà, magari potresti trovare inaspettatamente l'oro durante i lavori."`
`Eva fece una risatina squillante.`
` Klaus la guardò, ma proseguì senza battere ciglio.`
`"...Lasciatemi aggiungere una sesta clausola.`
` Nell'eventualità che un altro della famiglia oltre a me dovesse trovare l'oro, esso dovrà essermi immediatamente consegnato."`
`"Sì, certo, ovvio che te lo garantiremo, non ti pare?`
` Uhuhuhuh!"`
`Stava giocando con le parole.`
` Loro gli stavano facendo pagare in denaro per dell'oro che non esisteva,`
` e anche se avessero veramente trovato l'oro, non c'era motivo per cui avrebbero garantito la quota di Klaus.`
`Questa transazione era sempre stata un ricatto diretto a Klaus.`
`A prescindere dalla realtà dei fatti, le probabilità che Klaus si fosse appropriato indebitamente dei beni del padre erano estremamente alte.`
`Una volta che la morte di Kinzo sarebbe finalmente giunta, e sarebbe iniziata la spartizione dell'eredità, ogni evento controverso sarebbe senz'altro venuto alla luce.`
`Una circostanza che si rivelerebbe fatale per Klaus.`
`Loro avevano colto quel punto debole, e sotto il velo del compromesso, stavano ricattando loro fratello per cercare di estorcergli una grande somma di denaro...`
`Tuttavia, si erano scordati di un dettaglio.`
` I tre avevano dimenticato che loro fratello, per cui pensavano di poterlo battere con l'unione delle loro forze, in termini di scaltrezza possedeva un'incredibile arguzia.`
`Notando che Eva, sicura della sua vittoria, non riusciva a nascondere il suo sorriso, Klaus si lasciò sfuggire con disinvoltura una risata maligna.`
`"Ahahah.`
` Ma che affarone...`
` Anche il mio cuore era tremendamente affranto dal deterioramento dei nostri rapporti.`
` Mi farebbe molto piacere se, accettando queste clausole, potrei riportare il nostro legame ad un piano di amicizia."`
`"Sarei lieto di accettare la vostra offerta...`
` Gioisci, Rosa.`
` Abbiamo raggiunto un accordo."`
`"..."`
`L'espressione di Rosa si incupì...`
` Non era mai un buon segno quando suo fratello parlava in quel modo...`
`Anche Eva fu abbastanza perspicace da capirlo.`
` Per cui, nonostante Klaus avesse accettato l'offerta senza protestare, non riuscì a scrollarsi l'ansia di dosso.`
`"...Oh, come sei docile.`
` Non è da te, fratellone."`
`"Così mi ferisci.`
` Pensi che abbia dei secondi fini?`
` Certo che no.`
` Esattamente come voi."`
`‘Esattamente come voi’.`
` Sembrava essere l'unica parte enfatizzata del discorso.`
`Anche il volto di Rudolf si rabbuiò.`
`Lo aveva sentito in questo modo:`
` {i:‘io ho un piano, esattamente come voi’}.`
`La cosa lo lasciava inquieto.`
` Si affrettò a chiudere il discorso ormai concluso.`
`"...Allora siamo intesi...`
` Ebbene, fratellone.`
` Firmeresti qui?`
` È un giuramento su cui abbiamo scritto quello di cui abbiamo discusso.`
` Ce n'è uno per ogni persona.`
` Ognuno firmerà la propria copia."`
`Rudolf tirò fuori dal taschino un giuramento per quattro persone, in cui vi erano scritti i dettagli della transazione.`
`"Ovviamente, anche la sesta clausola da te proposta verrà aggiunta, Klaus-san.`
` Non temere."`
`"Ti serve una penna, fratellone?"`
`Rudolf cacciò dal taschino una penna stilografica, e la porse a Klaus.`
`Klaus inizialmente fece come per prenderla, ma tutt'ad un tratto accennò una risata, e ritrasse la mano per poi parlare.`
`"...In realtà,`
` vorrei proporre una piccola modifica, per far sì che questo contratto vada invero a buon fine."`
`Quando Klaus disse quella singola frase...`
` tutti i fratelli sentirono nello stesso istante un fremito correre lungo le loro schiene.`
`"...S-Scordatelo.`
` Ormai eravamo d'accordo, no?`
` Stai zitto e firma."`
`"Come mai tanta impazienza, Eva?`
` Certo che firmerò.`
` Vi prometto che la vostra parte d'oro sarà di 7,5 miliardi di yen.`
` Prometto anche che, al momento della spartizione dell'eredità di nostro padre, essa verrà liquidata una volta per tutte..."`
`"Comunque sia, c'è solo un punto su cui esigo che si raggiunga un compromesso."`
`"...Di che stai parlando?`
` Cosa c'è che non ti sta bene...?"`
`"La questione del pagamento anticipato del 10% di ciascuna quota, ossia i 750 milioni di yen.`
` Come avete fatto notare, la mia situazione finanziaria non è affatto prospera.`
` Se da un lato garantisco che, grazie a numerosi investimenti con diritto prioritario, in futuro recupererò senz'altro tali somme,`
` ora come ora devo riconoscere che sono a corto di denaro."`
`"In pratica, al momento non ho assolutamente del denaro da potervi trasferire.`
` Sono un inetto, e il mio fiuto finanziario si è arruginito.`
` Come avete detto voi stessi, è un periodo buio per me, e non ho i mezzi per passarvi 750 milioni entro sei mesi."`
`"N-Non può essere vero.`
` Stai cercando di ingannarci con un trucco così scadente?"`
`"Verrà liquidato tutto insieme al momento della divisione dell'eredità.`
`{n}Vi pregherei di rimuovere la clausola del pagamento anticipato del 10%...`
`{n}È l'unica condizione per la quale firmerò."`
`"...Klaus-san, quel 10% non è altro che un numero per misurare la tua buona fede, no?`
` A questo punto, non si può fare alcun accordo.`
` Anche se fosse vero, un 10% in buona fede è ad ogni modo un gran favore, con cui potremo sistemare pacificamente la faccenda."`
`"Dopo averti descritto tutto questo, rifiutarsi equivarrebbe un po' a gettare ombra sulla nostra fiducia reciproca, non pensi...?"`
`Hideyoshi si stava strofinando le mani con un'espressione riverente sul volto,`
` ma il suo sguardo era tutt'altro che calmo...`
`Klaus aveva già notato delle tracce di ostilità nei suoi occhi.`
`"...Hmph.`
` Perché avete fretta...?`
` O meglio, perché siete spaventati...?`
` Dimmelo almeno tu, Rosa...`
` Parliamone tra di noi in privato, lontani dal resto dei fratelli."`
`"...I-Io non è che..."`
`"Smettila, fratellone.`
` Ti stiamo solo chiedendo di firmare.`
` Niente dubbi insensati, e niente diatribe."`
`"...Oh?`
` Così non ho alcun margine per negoziare...`
` State affermando che non sono alla pari con voi per via della debolezza della mia posizione...?"`
`Rudolf sentì dei brividi attraversare la sua spina dorsale...`
`Iniziò a sentirsi circondato dall'enorme muro che lo separava da suo fratello,`
` e che sin da piccolo non era mai riuscito a superare, insieme all'ampia ombra che esso proiettava...`
`"Gli accordi non andrebbero stipulati tra coloro che sono in un rapporto paritario?`
` Per me questo accordo ripristinerebbe la fiducia che mio fratello e le mie sorelle hanno perso molto tempo fa, e intensificherebbe l'amore fraterno che scorre tra noi.`
` È un peso che porto nel cuore, di cui vorrei liberarmi al più presto."`
`"Sarei molto felice se oggi potessimo risolvere tale questione...`
` Ma sbaglio, o anche voi siete molto felici di concludere alla svelta questo accordo...?"`
`Klaus passò lo sguardo su ognuno dei membri della famiglia...`
` Suo fratello e le sue sorelle minori evitarono il contatto visivo con un istinto quasi animalesco.`
`Solo Hideyoshi fu lento nel distogliere la vista da lui...`
` venendo così intrappolato nel suo sguardo.`
`"Hideyoshi-san.`
` Ho sentito che la tua azienda sta andando estremamente bene, vero?`
` È riuscita a venire quotata in borsa senza intoppi, e la performance della compagnia è salita alle stelle, così come il prezzo delle azioni.`
` Ti invidio davvero."`
`"...M-Mio marito non c'entra in tutto questo."`
`"Però è un peccato che tu abbia trascurato una ricomparsa degli azionisti.`
`{n}Mi dispiace che non sei riuscito a solidificare la tua base azionaria quando ti sei quotato in borsa...`
` Pare che un gruppo di brutti ceffi, una volta scoperto ciò, abbia acquistato molte azioni della tua compagnia, giusto?"`
`"...C-`
`Come fai a saperlo...?"`
`"Come hai fatto tu, Hideyoshi-san.`
` Come tu puoi dimostrare che nessuno mi concederebbe un prestito, anche io posso fare lo stesso con te, Hideyoshi-san.`
`Ahahah, che cosa curiosa, non trovi?"`
`Klaus fece un largo sorriso...`
` mentre il volto di Hideyoshi diventò rapidamente pallido...`
`La compagnia di Hideyoshi, che egli aveva costruito dal niente, operava una catena di ristoranti.`
`Grazie all'impegno nella gestione da parte di Hideyoshi, la compagnia ottenne diversi risultati ed espanse il proprio business, riuscendo infine a quotare le sue azioni in borsa, come aveva sempre desiderato.`
`Un grande vantaggio del sistema azionario è che, vendendo certificati azionari, si possono ottenere grandi quantità di finanziamenti.`
`Queste somme sono molto più grandi dei profitti derivati dagli affari.`
` Perciò è un metodo estremamente efficace per riunire gli enormi fondi necessari a far crescere ulteriormente una compagnia.`
`Tuttavia, in cambio dei finanziamenti per la compagnia, gli azionisti acquisiscono una serie di diritti.`
`Uno di questi è il diritto di supervisionare e dirigere la compagnia finanziata, al fine di incrementarne i profitti in misura superiore ai finanziamenti...`
`Questo diritto è garantito all'assemblea generale degli azionisti, e a volte essi lo usano per rimpiazzare dirigenti incompetenti.`
`Mediante la supervisione della gestione, hanno il ‘diritto’ di far sì che le somme finanziate non vengano sprecate.`
`Ma se essi lo esercitano con prepotenza, possono espellere tutta la dirigenza, e prendere il controllo della società...`
`Questo perché l'assemblea generale degli azionisti ha il potere di destituire l'amministrazione, e di nominarne una nuova.`
`Tale diritto è deciso dal voto di maggioranza degli azionisti.`
` E le persone che detengono più azioni possono dare molti più voti.`
`In altre parole, le persone che detengono la maggioranza delle azioni, o in altre parole, chi ha il potere, può espellere la dirigenza a suo piacimento, ed eleggere a presidente chiunque voglia.`
`Se lo volesse, potrebbe egli stesso salire al rango di presidente.`
`In molte società, per evitare che le azioni vengano comprate da gente priva di scrupoli, e così compromettere le loro posizioni,`
` ne vengono fatte comprare molte ai loro impiegati o a membri dell'organizzazione, e si prendono delle misure difensive per evitare che forze ostili controllino la maggioranza.`
`Ma la società di Hideyoshi era stata quotata da poco in borsa, e lui non ebbe il tempo di rinforzare queste misure difensive.`
`No, forse è stato Hideyoshi stesso a non comprendere bene i pericoli derivanti dall'essere quotati in borsa, assorbito com'era dalla gestione della società.`
`È difficile valutare se come direttore fosse stato onesto, di buon cuore e devoto alla gestione della sua azienda, o uno sciocco che si era fatto fregare da sotto il naso...`
`Ci fu un gruppo di persone che non ignorò questa ingenuità.`
`Iniziarono a comprare le azioni della società di Hideyoshi, una dopo l'altra, e in un lampo costruirono un'influenza che non poteva essere ignorata.`
`Dopodiché iniziarono a spedire lettere minatorie anonime agli azionisti, per poter manipolare la maggioranza.`
`Il documento recitava: ‘La dirigenza attuale continua a fare investimenti inutili, e trascura gli introiti degli azionisti.`
` Costringiamo l'amministrazione attuale a dimettersi, diamo un taglio agli investimenti insensati, e trasformiamo questa compagnia in una nuova, che dia ai suoi azionisti molti più profitti’.`
`Rendere noto con esattezza lo stato reale della gestione di una società è molto complicato...`
`I risultati ottenuti da Hideyoshi, il quale pensava sempre al bene dell'azienda al punto da non dormirci la notte, vennero volontariamente travisati, e perse la fiducia dei suoi azionisti.`
`Essi avevano ottenuto il controllo di un numero di azioni abbastanza grande da poter controllare la maggioranza...`
`A quel punto anche Hideyoshi si accorse che qualcosa non andava, e iniziò a ricomprare le azioni, ma gli azionisti, che avevano capito che la società stava subendo una manovra di acquisizione,`
` chiesero ad Hideyoshi dei prezzi esorbitanti per il riacquisto delle azioni, oppure per siglare carta bianca durante l'assemblea generale.`
`Essi tormentavano continuamente Hideyoshi, che non aveva margini di trattativa.`
`Una delle certezze del capitalismo è che se una cosa è desiderata da ambo le parti, il suo valore salirà.`
`E una delle certezze della democrazia è che chi ottiene la maggioranza, controlla tutto.`
`Per cui alla fine, vince chi acquista più azioni di tutti...`
`In altre parole, vince chi accumula più denaro di tutti.`
`Hideyoshi era in un momento critico, in cui se non avesse ottenuto una gran quantità di denaro, avrebbe potuto perdere tutto ciò che aveva costruito.`
`{a:c:`
`PERTANTO,`
`{n}GLI SERVIVA SUBITO UNA GRAN QUANTITÀ DI DENARO,`
`{n}PIÙ DI OGNI ALTRA COSA AL MONDO...!}`
`Non poteva aspettare la divisione dell'eredità di Kinzo, di cui non si sapeva quando sarebbe potuto morire.`
`"E anche tu, Rudolf, sei parecchio in difficoltà ultimamente, dico bene?`
` Si dice che all'estero siano spietati, ma pare che sia vero.`
` In America i processi vengono risolti con troppa passionalità.`
` Non pronunciano mai verdetti indulgenti verso gli stranieri...`
` Non sei stato avvisato dal tuo avvocato che in fin dei conti un patteggiamento sarebbe più economico?"`
`"...Di cosa sta parlando...?"`
`"...Ah, qualche problema al lavoro.`
` Nulla di che.`
` Roba che si risolve con un po' di denaro..."`
`Kirie riconobbe subito l'espressione indecifrabile che Rudolf aveva sul suo volto...`
`Suo marito si era invischiato in grossi guai senza che lei lo sapesse, e stava patendo la cosa da solo.`
`"Esattamente.`
` In questo mondo, tutto si può risolvere con il denaro.`
` Può anche ricucire i rapporti tra fratelli che si sono distanziati fra loro!`
` L'America è una nazione intransigente in tema di violazioni di diritti.`
` Ma lì si può patteggiare su ogni questione, finché si ha del denaro.`
` Viva il capitalismo..."`
`"Anche se girano voci secondo cui queste conciliazioni giudiziarie possono ammontare a svariati milioni di dollari, vero?"`
`Tramite una certa nicchia di mercato, Rudolf aveva costruito una vasta fortuna...`
`Ma quando qualcosa è di nicchia, essa deve rimanere tale.`
` Sono lavori da non effettuare mai alla luce del sole.`
`Un colosso aziendale americano stava provando a denunciare la società di Rudolf per danneggiamento.`
`A causa di diverse ragioni, si riteneva che sarebbe stato estremamente improbabile vincere il processo, e Rudolf fu costretto a capitolare su tutti i fronti...`
`Nonostante ciò, usando i soldi si poteva trovare un modo per risolvere la questione.`
` Pur rimanendo comunque un brutto colpo, se fosse riuscito a pagare quella somma, avrebbe ancora potuto riprendersi...`
`Ma se non avesse pagato, avrebbe perso tutto.`
`{a:c:`
`PERTANTO,`
`{n}GLI SERVIVA SUBITO UNA GRAN QUANTITÀ DI DENARO,`
`{n}PIÙ DI OGNI ALTRA COSA AL MONDO...!}`
`"...Rosa, tu sei una sorella minore buona e onesta.`
` Non ti immischieresti mai in speculazioni rischiose...`
` Ma il tuo cuore tenero è stata la tua rovina, vero...?`
` Non credo che diventare cogarante sia qualcosa da prendere alla leggera."`
`"Nngh...`
` ecco...`
` Q-Queste non sono cose che ti riguardano, fratellone Klaus!!"`
`Rosa gridò davanti a tutti, in modo insolitamente emotivo...`
` Dopotutto, era qualcosa che nessuno doveva sapere.`
` Vedendola in quello stato, Klaus si lasciò sfuggire una risatina soffocata...`
`Come c'era d'aspettarselo.`
` Ad ognuno di loro,`
`{a:c:`
`GLI SERVIVA SUBITO UNA GRAN QUANTITÀ DI DENARO,`
`{n}PIÙ DI OGNI ALTRA COSA AL MONDO...!}`
`In altre parole, la situazione si era ribaltata.`
`Questo perché Klaus, che loro stavano ricattando, era il solo a non aver urgentemente bisogno di una grande somma di denaro.`
`I tre che lo stavano minacciando, al contrario, volevano un'enorme somma al più presto, e a qualunque costo.`
`In breve, più l'accordo veniva rinviato, e più la posizione di Klaus si sarebbe rafforzata.`
`Klaus era stato estremamente astuto.`
` Conosceva i loro talloni d'Achille sin dall'inizio.`
` Ma non poteva comunque esserne certo.`
`Perciò tenne nascoste tali informazioni fino all'ultimo minuto, e una volta aver determinato tutte le loro mosse, passò al contrattacco.`
`"Se potessi, mi piacerebbe racimolare qualche soldo per il mio fratellino e le mie sorelline, che sono in dei momenti di crisi...`
` Ma sfortunatamente, non ho denaro a portata di mano..."`
`"Se avete in mente qualche finanziatore che può radunare una somma considerevole come 750 milioni, vi suggerirei di contattare lui per primo."`
`Le parole tronfie di Klaus erano palesemente ipocrite.`
` Gli altri fratelli non potevano far altro che ignorare a denti stretti quello che diceva...`
`Non avrebbero agito in questo modo se avessero avuto in mente un buon finanziatore che avrebbe raccolto dei soldi per loro.`
`Avevano preso questa decisione drastica proprio perché avevano esaurito le loro opzioni.`
`"...Comunque sia, se ci tenete così tanto ad affidarvi a vostro fratello maggiore,`
`posso usare le mie influenze per cercarvi un finanziatore...`
` Oh, aspettate, avevate detto che non ho alcuna credibilità.`
` Allora, temo di non poter fare nulla...`
` Ehheheheheheheh!"`
`La cavernosa risata trionfale di Klaus impregnò lentamente tutto il salotto.`
`I fratelli minori, che fino a quel momento avevano messo loro fratello maggiore con le spalle al muro, non potevano far altro che stringere i denti e contorcere il viso...`
`"...E-Eva..."`
`"...Non scherzare...`
` Indebitarmi con mio fratello...?`
` Non scherzare...`
` non scherzare...!"`
`"...F-`
`Fratellone Klaus, se dovessimo contare su di te, come ci aiuteresti...?"`
`"Ve l'ho detto, no?`
` Tutto quello che posso fare è trovarvi altri finanziatori.`
` Naturalmente negozierò per il più alto tasso d'interesse possibile.`
` Eheheheheh, ahahahahahahahah!!"`
`"...Maledetto...`
` Ti approfitti di noi in questo modo..."`
`"...Tesoro.`
` Calmati."`
`"Sono calmo, sono perfettamente sereno...`
` Brutto bastardo...!"`
`Kirie afferrò la mano di suo marito.`
`Tale gesto fece sentire Rudolf ancor più patetico, e si liberò dalla sua presa...`
`Klaus rise alla vista di quella scena, come se la cosa lo rendesse estremamente felice.`
`"In tempi come questi, sarebbe davvero stupendo trovare l'oro nascosto di nostro padre.`
` Se ci riusciste, potreste dividerlo subito in porzioni da 2,5 miliardi di yen.`
` Che tragedia, che tragedia, una vera tragedia!`
` Davvero una grande e terribile tragedia..!"`
`"Fratelli miei, facciamo una bevuta stanotte, e cerchiamo di scoprire dove sia l'oro nascosto di nostro padre...`
` decifrando tutti insieme l'enigma dell'epigrafe di {f:5:Beatrice}."`
`"Se quattro fratelli che si vogliono molto bene unissero le loro forze, sono certo che non c'è enigma che non possa essere risolto...`
`Ahahahahahahahahahahahahahahahahahahahahahahah!!"`
`"...Hmph.`
` Sta succedendo qualcosa di interessante.`
` Ebbene, che condizioni hanno raggiunto?"`
`"...Sì, allora.`
` A prescindere che il signor Klaus abbia trovato o meno l'oro, dovrebbe pagare alla signora Eva, al signor Rudolf e alla signora Rosa un totale di 7 miliardi e mezzo di yen per le loro parti.`
` Tuttavia, il 10% di esso andrebbe pagato entro marzo."`
`"Eheh, ahahahahahah...`
` Klaus, somaro che non sei altro.`
` Ti sei fatto fregare dai tuoi fratelli minori...`
` Davvero uno spasso, non trovi...?"`
`"Ma sbaglio, o hanno fatto un errore nelle loro ultime mosse?"`
`"...Esatto.`
` Il signor Klaus è riuscito a dedurre che la signora Eva e gli altri avessero urgentemente bisogno di ottenere una grande somma di denaro."`
`"Hmph.`
` E tu chiami questo ‘dedurre’?`
` Quell'inetto di un mezzo uomo...`
` Ora che stanno facendo?"`
`"...Per ora hanno sospeso l'argomento.`
` Adesso stanno discutendo sull'epigrafe di {f:5:Beatrice}-sama."`
`"E così stanno provando a risolvere l'enigma su dove sia nascosto il mio oro?"`
`"...Sì."`
`Kinzo posò i suoi occhiali da lettura, e sbuffò dal naso.`
`"...Cosa si compierà per primo? Il miracolo,`
` o la scoperta dell'oro da parte di quegli stolti...?`
` Davvero un gran spettacolo, non trovi...?"`
`"Nel momento in cui quegli sciocchi risolveranno il mio enigma, sarò sconfitto su tutti i fronti.`
` Potranno ingozzarsi col mio cadavere fino all'ultimo pezzo d'osso.`
` L'avidità di quegli allocchi darà alla luce un miracolo dalla magia immensa..."`
`"Ma se!!`
` Ma se a compiersi per primo fosse il miracolo...`
` Se si compisse per primo!`
` {f:5:Beatrice} risorgerebbe di nuovo!!`
` Quel sorriso a cui ho dato la caccia per metà della mia esistenza ritornerebbe in vita...!"`
`"Oooohhh, {f:5:Beatrice}!!`
` La notte sacra in cui ho scommesso sul miracolo è vicina, e il gioco dei demoni avrà inizio...!`
` Vincerò sicuramente, e rimarrò senz'altro in vita!!"`
`"Ti lascerò avere le vite degli altri!`
` Non ho bisogno di ricchezze, di prestigi, di fortune o di oro, non mi serve nient'altro!`
` Voglio solo vedere il tuo sorriso ancora una volta!!`
` Cough, cough, cough!!"`
`Kinzo si strozzò in modo orribile.`
`Kanon si avvicinò e provò a mettere una mano sulla schiena del suo padrone, ma Kinzo fece segno di non averne bisogno.`
`"...Sai perché ho volutamente reso noto il nascondiglio dell'oro, in modo da attirare l'attenzione di tutti?"`
`"...No."`
`"Perché il potere di una magia è determinato dal rischio.`
` Più sono le persone che provano a scoprire l'oro di {f:5:Beatrice}, più alto sarà il rischio.`
` E più alto sarà il pericolo che abbiano successo, più forte sarà il potere della magia che darà luce al grande miracolo, nel momento in cui esso si compierà..."`
`"La magia è una partita, in parole povere.`
` Non è il migliore a vincere.`
` È che al vincitore viene concessa la magia che lo rende una persona migliore.`
` Capisci?`
`{n}È simile al miracolo della vita, che viene ricevuto dopo aver vinto contro la probabilità insormontabile di diverse centinaia di milioni a uno...`
` Non ci stai capendo molto, vero?"`
`"...Le mie umili scuse."`
`"E va bene...`
` Le cose stanno così.`
` A colui che risolverà l'enigma dell'epigrafe di {f:5:Beatrice} darò tutto quello che ho costruito.`
` Ricchezze, prestigi, oro, e l'eredità della famiglia Ushiromiya, tutto ciò che ho realizzato!"`
`"I miei figli non sono gli unici che hanno il diritto di poter partecipare all'enigma.`
` Anche tu, se riuscissi a risolverlo, avresti il diritto di ottenere tutto questo."`
`"...Sì.`
` Tuttavia...`
` non riuscirei mai a risolvere un enigma così complesso."`
`"Ma è ovvio.`
` È fatto per essere difficile da capire...`
` Ma dovresti partecipare anche tu.`
` Così ci sarebbero i mezzi per invocare il miracolo della mia magia.`
` Se tutti prenderanno parte alla sfida senza avere successo, vedremo cosa fare."`
`"Ma nel momento in cui i miracoli si congiungeranno, si genererà del potere magico!`
` {f:5:Beatrice} ritornerà in vita.`
` Pertanto, parteciperai anche tu.`
` Tutti devono prendere parte alla sfida.`
` E così facendo, daranno più potenza alla mia magia!!`
` Lo capisci?!"`
`"...Sì...`
` Ci proverò."`
`Per un po' di tempo, Kinzo borbottò ripetutamente fra sé e sé, spaesato e con un'espressione agitata in volto.`
`Kanon rimase fermo dov'era sull'attenti, attendendo le prossime istruzioni del suo padrone...`
`Alla fine, Kinzo si accorse di lui.`
`"Va tutto bene, puoi andare...`
` C'è un sacchetto di caramelle nell'armadietto dei liquori.`
` Puoi prenderne qualcuna come ricompensa."`
`"...Sono a posto.`
` Dopotutto...`
` io sono un mobile."`
`"...Hmpf...`
` Dunque i mobili non mangiano le caramelle...?`
` Ha senso.`
` In tal caso, vai pure."`
`"Sì...`
` Vogliate scusarmi."`
`Kanon si inchinò e lasciò lo studio.`
` Come la porta fu chiusa, la serratura rimbombò con un forte ‘clank’.`
`Ma non fu Kanon a creare quel suono.`
` Era merito della chiusura automatica della porta.`
`Nessuno poteva entrare senza il permesso di Kinzo, e una volta usciti, non si poteva entrare di nuovo...`
`Era un meccanismo che Kinzo, incapace di fidarsi dei suoi consanguinei, aveva creato per rinchiudersi nel suo studio, ed isolarsi dal mondo esterno...`
`Ad eccezione di quei servi che si definivano mobili, ormai aveva perso la fiducia nei confronti di chiunque, inclusi i suoi figli, sangue del suo sangue...`
`"...Come si sente, signor Nanjo?"`
`"...Ah, Genji-san.`
` Non è niente, ero semplicemente fuori posto."`
`Nanjo si girò verso la porta del salotto, sfoggiando un mesto sorriso...`
`Genji comprese quello che Nanjo voleva comunicare con quel gesto.`
`Anche Genji aveva in gran parte compreso la situazione familiare...`
`Sapere che all'interno del salotto si stava discutendo senza alcun rispetto del padrone che lui serviva, era qualcosa che sicuramente lo accigliava.`
`Ma sarebbe stato molto difficile discernerlo dal suo volto inespressivo.`
`"...Però...`
` io non capisco...`
` Mi chiedo perché Kinzo-san abbia scritto qualcosa di così provocatorio."`
`Nanjo guardò il ritratto di {f:5:Beatrice}...`
` Anzi, volse il suo sguardo al di sotto di esso, verso la lastra con l'epigrafe.`
`"...Non pretendo di capire quali siano i pensieri del padrone.`
` Tuttavia, posso presumere che ci abbia pensato a lungo."`
`"...Preparare le sue mosse con previsioni molto lontane nel futuro è sempre stato lo stile di scacchi di Kinzo.`
` Anzi, a volte fa anche mosse che non riesco a capire...`
`Per una persona qualunque come me, è impossibile presagire cosa stia pianificando..."`
`"Mi chiedo se non sia una sorta di testamento lasciato dal padrone...`
` Forse desidera cedere il suo patrimonio e la sua eredità a chi riesca a comprenderlo."`
`"...Vuoi dire che i quattro fratelli...`
` dovranno lavorare insieme per risolvere l'indovinello...`
` prima che lo faccia un estraneo come me?`
` È vero che Kinzo-san parla molto male dei suoi figli, ma forse spera che i fratelli ritornino in buoni rapporti."`
`"..."`
`Sarebbe stato molto commovente se, come stava dicendo Nanjo, l'obiettivo dell'epigrafe fosse quello di ricucire i rapporti tra i fratelli...`
`Tuttavia, sia Nanjo che Genji sapevano che ciò era praticamente impossibile.`
`Nonostante i due conoscessero Kinzo da molto tempo, e godessero della sua fiducia più dei suoi consanguinei,`
` non riuscivano a supporre le sue vere intenzioni...`
`"...Il padrone afferma sempre che tutti hanno il diritto di risolvere l'enigma, anche se non fanno parte della famiglia...`
` Lei che cosa ne pensa, dottor Nanjo?"`
`"No, no... È un po' troppo complesso per un anziano come me..."`
`"A dire il vero, una volta mi segnai l'epigrafe sul mio taccuino.`
` Cercavo di risolverlo ogni notte prima di andare a dormire, ma...`
` Ahahah, è davvero difficile.`
` Sembra che finché non giungerà la mia ora, avrò tutto il tempo del mondo per godermelo.`
` E tu invece, Genji-san?"`
`"...Io non sono nient'altro che un mobile al servizio del padrone.`
` Non ho bisogno di oro o di patrimoni."`
`"Accidenti, sei davvero umile...`
` Probabilmente è per questo che Kinzo-san si fida di te."`
`"Se è così, ne sono onorato..."`
`Nanjo fece un piccolo sorriso in risposta, e guardò ancora una volta l'epigrafe.`
`"...‘Il fiume degli ayu, che attraversa la mia cara terra natia’.`
`{n}‘Tu che aneli la Terra Dorata, cerca la chiave, percorrendo il suo corso verso la foce’..."`
`L'epigrafe del ritratto, intitolato ‘{f:5:Beatrice}, mia amatissima strega’, riportava quanto segue:`
`Il fiume degli ayu, che attraversa la mia cara terra natia.`
`{n}Tu che aneli la Terra Dorata, cerca la chiave, percorrendo il suo corso verso la foce.`
`{n}Seguendone il percorso, vedrai infine un villaggio.`
`{n}In quel villaggio, cerca la costa di cui i due ti parleranno.`
`{n}Lì giacerà la chiave per la Terra Dorata.`
`{n}Colui che impugnerà la chiave imbarcherà un viaggio lungo la Terra Dorata, in conformità con le seguenti regole.`
`{n}Al primo crepuscolo, offri come sacrifici le sei vittime scelte dalla chiave.`
`{n}Al secondo crepuscolo, i rimanenti divideranno i due che sono vicini.`
`{n}Al terzo crepuscolo, i rimanenti loderanno il mio glorioso nome.`
`{n}Al quarto crepuscolo, fora la sua testa e uccidilo.`
`{n}Al quinto crepuscolo, fora il suo petto e uccidilo.`
`{n}Al sesto crepuscolo, fora la sua pancia e uccidilo.`
`{n}Al settimo crepuscolo, fora il suo ginocchio e uccidilo.`
`{n}All'ottavo crepuscolo, fora la sua gamba e uccidilo.`
`{n}Al nono crepuscolo, la strega risorgerà, e nessuno verrà lasciato in vita.`
`{n}Al decimo crepuscolo, il viaggio si concluderà, e giungerai alla terra ove l'oro risiede.`
`{n}La strega loderà la tua saggezza, e ti concederà quattro tesori.`
`{n}Uno sarà tutto l'oro della Terra Dorata.`
`{n}Uno sarà la resurrezione di tutte le anime dei morti.`
`{n}Uno sarà persino la resurrezione dell'amore andato perduto.`
`{n}Uno sarà il conferire alla strega un eterno riposo.`
`{n}Riposa in pace, {f:5:Beatrice}, mia amatissima strega.`
