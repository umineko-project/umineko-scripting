`Noi quattro cugini eravamo presi nel raccontarci vari aneddoti.`
`Ad ogni modo, eravamo sia ragazze che ragazzi, e per giunta di ogni fascia d'età: adulti, liceali e studenti delle elementari.`
`Ognuno di noi parlava solamente delle proprie esperienze personali, ma i tre restanti ascoltavano con grande interesse.`
`"Finalmente mi sento a mio agio.`
` In questi sei anni Jessica e Maria sono cresciute più di quanto pensassi.`
` Se devo essere sincero mi sentivo un po' a disagio, ma parlando tra di noi in questo modo, mi rendo conto di come niente sia cambiato da allora."`
`"Puoi dirlo forte.`
` Anche tu in questi sei anni non sei cambiato affatto, Battler.`
` Anche se sei diventato un colosso, dentro di te rimani sempre un bambino."`
`"Uuh!`
` Anche Maria è una bambina!`
` Anche Maria è una bambina!"`
`"Ma neanche tu rimarrai una bambina per sempre, vero, Maria?`
` Dall'essere una bambina, diventerai una graziosa principessina, no?`
` E quando succederà, l'asse da stiro che ti ritrovi sul petto raggiungerà il livello di Jessica, eh?"`
`"Promettimi che me lo farai palpare quando succederà!!"`
`"Uuh!`
` Fartelo palpare!`
` Te lo prometto!`
` Uuh!"`
`"N-Non farlo, Maria-chan!`
` Non puoi promettere qualcosa del genere, non si fa, non si fa!"`
`"Uuh?`
` Maria glielo ha promesso, quindi glielo farò palpare!`
` Maria mantiene le sue promesse!`
` La manterrà sicuramente, uuh!!"`
`"...Maria, sei proprio una dolce brava ragazza...`
` Beato l'uomo che ti sposerà."`
`"Ehi, non cambiare argomento, non può mantenere quella promessa!`
`{n}Maria, quella promessa è annullata!`
` Annullata!"`
`"Uuh.`
` La promessa è annullata?`
` Uuh..."`
`"Come pensavo, senza Battler-kun a comporre il nostro quartetto, il gruppo dei cugini non poteva definirsi al completo.`
` Sono stati sei anni alquanto deprimenti."`
`"...È vero.`
` Non abbiamo mai scherzato in questo modo.`
` Invece abbiamo avuto delle conversazioni costruttive, non trovi?`
` Tipo prepararci per il futuro, studiare per gli esami o trovare un lavoro."`
`"Ooh-ooh, mi dispiaaaace!`
` Ora che ci sono io, non faremo altro che chiasso e baccano!"`
`"Però Maria si sta divertendo di più quest'anno.`
` Uuh, uuh!"`
`"È vero.`
` Anch'io sono d'accordo, questo è l'anno più divertente."`
`Con le sue parole sincere, Maria probabilmente parlava a nome di tutti i presenti.`
`Quando il fratellone George accarezzò la testa di Maria, lei fece le fusa come un gattino felice...`
`"...Chiedo scusa.`
` I preparativi per il pasto sono terminati."`
`Sentimmo un timido bussare, e una voce altrettanto timida di una ragazza giovane.`
`Jessica rispose con allegria.`
`"Shannon, entra pure!`
` Ti ricordi di Battler, no?!"`
`Jessica si alzò dal letto e aprì la porta.`
`Alla porta vi era una domestica che doveva avere all'incirca la nostra età.`
`"È-È passato molto tempo dal nostro ultimo incontro, signorino Battler.`
` Io sono Shannon. È bello rivederla dopo sei anni."`
`Mi riconobbe con un po' di titubanza, e fece un profondo inchino.`
`"...Ah...!`
` Jessica mi aveva sorpreso, ma anche tu non sei da meno, Shannon-chan!`
` Anche tu sei diventata proprio una bella ragazza, eh?!"`
`"S-Sono lusingata dalle sue parole gentili..."`
`"Comunque dev'essere molto nutriente il cibo di quest'isola, mmmh?`
` Che cosa mangi? Che muscoli alleni per avere delle tette così grosse?!!`
` Fammele toccare un po' per vedere se sono grandi quanto quelle di Jessica, va beneee?!"`
`Mi avvicinai con la bava alla bocca, e con entrambe le mani pronte a strizzare...!`
`Per il mio onore e per senso di correttezza,`
` vorrei specificare che non soffro di qualche bizzarra malattia per cui se non palpo delle tette mi viene un forte prurito che mi porta a lacerare i linfonodi del collo.`
`È semplicemente il mio modo di esprimermi.`
`In una situazione in cui mi avvicino in questo modo, con molta probabilità verrò schiaffeggiato o preso a mazzate, giusto?`
`È una tecnica comunicativa originale di Mr. Battler, che punta a creare sviluppi comici di questo tipo...!`
`B-Beh, questo significa che ci sarebbe una minima possibilità di un colpo di fortuna in cui potrei davvero toccarle, eh?`
`Ihihyahyahya, come se avverrebbe sul serio qualcosa del genere!!`
`A quel punto, le mie mani erano a meno di un centimetro dal toccare le tette di Shannon-chan... ma il contrattacco non era ancora arrivato.`
`Aveva capito cosa stesse succedendo, e rossa come un peperone, chinò la testa,`
` ma continuando a tenere le mani unite di fronte a lei in segno di buone maniere, non cercò di colpirmi per respingermi, o di coprirsi il petto con le mani...`
`Woaaaaah, questo sì che è inaspettato!!`
`T-T-Ti prego, colpiscimi, oppure di questo passo finirò davvero per toccarti le...!`
`Perciò, ero molto contento che Jessica avesse scelto il momento ideale per sferrarmi una gomitata sulla nuca.`
`"Gaaaaah, ahiiiii, grazie, Jessicaaaaaaa!!"`
`"P-P-Perché mi stai ringraziando?!`
` ???"`
`"No, no, scusami, Shannon-chan.`
` Senza volerlo sono stato ipnotizzato dal tuo seno affascinante...`
` Cioè, solo un molestatore si avvicinerebbe così tanto.`
`{n}Così non va, devi opporre resistenza!"`
`"...S-Sì, però...`
` lei è... un ospite importante, signorino Battler..."`
`"Sai, un molestatore è un molestatore anche se è un ospite!`
` Il seno di una ragazza ha un'area di difesa aerea dal raggio di circa 10 cm.`
` Se qualcuno sfora di due centimetri è già un'invasione di spazio aereo, parti subito al decollo e molla immediatamente un ceffone!"`
`"...N-Non potrei fare una cosa del genere...!`
` Noi siamo... ecco... dei mobili, e..."`
`Ovviamente non voleva che le venisse toccato il seno, ma... sarebbe stata disposta a sacrificare se stessa per esaudire la richiesta, se fosse stato un ospite a desiderarlo...`
`Quella ragazza aveva bisogno di qualche protezione preventiva...`
`"...Pensare che al giorno d'oggi ci sia una ragazza così virtuosa e dedita al lavoro...`
` Ho anche un po' di traveggole...`
` Ma non va bene!`
` Non va beneee!!"`
`"Mi farò avanti con una faccia sconcia.`
` Stendimi!!`
` ‘Nooo, pervertito’!`
` Se non stai al gioco la gag non andrà a buon fine, per favore, ti prego, dammi uno schiaffo!`
`Schiaffeggiami, così!`
` Schiaffeggiamiiii!!"`
`"N... Non posso accontentare la sua richiesta.`
` Perché io sono un mobile...`
` Però...`
` se me lo ordinerà, io obbedirò...`
` perché questo è il mio compito."`
`"Ahahah, allora lo renderò un ordine.`
` La prossima volta che Battler-kun proverà a toccarti il seno, reagisci con uno schiaffo.`
` D'accordo?"`
`"...V-Va bene.`
` Ai suoi ordini.`
` D'ora in avanti agirò in questa maniera.`
` La prego di essere comprensivo, signorino Battler..."`
`Dichiarò Shannon-chan, mentre si inchinò con una movenza aggraziata.`
`L'espressione sul suo volto era raggiante.`
` Alzai il pollice in su per dirle che per me andava bene.`
`"Sei anni fa mi sembravi solo la figliastra di una cameriera intenta ad aiutare la madre nel suo lavoro...`
` ma ora sei una domestica adulta a pieno titolo.`
` Contando quest'anno, da quanto tempo lavori qui?"`
`"Vediamo.`
` Ho avuto il piacere di servire qui per circa dieci anni."`
`Lei è {p:0:紗音}...`
` Il suo nome si pronuncia ‘Shannon’.`
` Anche questo è un nome insolito per un giapponese.`
`A quei tempi ero un moccioso, quindi avevo considerato il suo nome come normale, senza darci troppo peso,`
` ma aveva comunque un nome inusuale, pur non essendo un membro della famiglia Ushiromiya...`
`Chissà, forse era una specie di soprannome da domestica, da usare in servizio...`
`Se così fosse, potevo capire perché Kanon-kun, il ragazzo che ho incontrato prima al roseto, condivideva la stessa tipologia di nome.`
`È una domestica con svariati anni di servizio alle spalle, che lavora qui da quando ha sei anni.`
`Il suo aspetto fisico è cambiato in tutto e per tutto, quindi non è come la ricordavo, ma sei anni fa ho fatto conoscenza con lei.`
`Sembrava essere rimasta della stessa indole timida che aveva in passato, ma mi dava l'impressione che avesse sviluppato il fascino che ci si aspetterebbe da una ragazza della sua età.`
`Specialmente le sue tette, ah, le sue tette.`
`"Kanon-kun, il ragazzo che abbiamo incontrato prima, è suo fratello minore."`
`"...Non è esattamente mio fratello...`
` ma mi vuole bene come se fossi sua sorella maggiore...`
` Non vi ha creato disturbo, vero?"`
`"Ahah!`
` È come al suo solito.`
` È un peccato che non sia un po' più socievole."`
`"...Pare che Kanon-kun vi abbia causato problemi... Mi rincresce tantissimo..."`
`"Non ha causato alcun problema!`
` Da maschio capisco come quella sia un'età difficile.`
` È normale essere antipatici!"`
`"Uuh!`
` Anche Maria viene chiamata spesso così!`
` Viene chiamata antipatica!`
` Come Kanon!`
` Uuh!"`
`"Uhuhuh... La signorina Maria non è affatto antipatica."`
`"Uuh?`
` Mi piaceva essere come lui...`
` Uuh."`
`"Ehm, avevi detto che il pranzo era pronto, giusto?"`
`"Ah... sì!`
` Scusatemi per l'attesa...!`
` I preparativi del pranzo sono conclusi, perciò vi accompagnerò tutti alla villa."`
`Shannon si inchinò con fare formale, e ritornò nella sua ‘modalità lavoro’.`
`Realizzando che, se ci avesse assecondati nelle nostre futili conversazioni, avremmo finito con il causarle problemi nel lavoro,`
` ci alzammo senza divagare ulteriormente.`
`"Dunque, andiamo alla villa?`
` Probabilmente saremmo tutti affamati, vero?"`
`"Sì.`
` Non vedo l'ora di assaggiare il cibo di Gouda-san.`
` Mi sa che quel tipo fosse uno chef di un hotel famoso, perciò è molto bravo a cucinare!"`
`"Ohooh!`
` Anch'io non vedo l'ora!!`
` Andiamo, Maria!`
` Abbuffiamoci come dei gran maialoni!!"`
`"Uuh!`
` Abbuffiamoci come dei maiali!"`
`"Non si fa, non si fa!`
` Non prendere sul serio tutto quel che dice Battler-kun, va bene?`
` Sta sempre a scherzare.`
` Su, su, andiamo."`
`Sotto la guida di Shannon-chan, ci dirigemmo verso la villa.`
`Accolti ancora una volta dal meraviglioso roseto, la visuale che si presentò a noi una volta che proseguimmo... era l'impressionante villa della famiglia Ushiromiya.`
`Sembrava che fosse stata costruita subito dopo la guerra, perciò emanava un'aura di imponenza, che ha persistito per quasi mezzo secolo.`
`A guardarla, la struttura era meravigliosa, ma essendo un vecchio edificio, l'impianto di riscaldamento sembrava abbastanza obsoleto.`
`Stando a quanto diceva Jessica, in pieno inverno erano particolarmente colpiti dagli spifferi...`
`Ma non sarebbe meglio un kotatsu?`
`Entrati all'ingresso, ci accolse un anziano domestico.`
` Era esattamente come me lo ricordavo.`
`Genji ({p:0:源次}) è il domestico più anziano, ed è il capo della servitù.`
`"...Signorino Battler, è da molto tempo che non ci incontriamo."`
`Come i nostri occhi si incontrarono, mi salutò con un tono di voce rilassato.`
`In confronto all'eleganza dell'inchino di Gouda,`
` non era altrettanto rifinito, ma aveva trasmesso i suoi sentimenti, nonostante la rozzezza.`
`"Genji-san, è da un sacco che non ci si vede!`
` Ti vedo in forma."`
`"Fortunatamente, sono sempre rimasto in salute...`
` Signorino Battler, lei è diventato uno splendido giovanotto...`
` Assomiglia sempre di più al padrone negli anni della sua gioventù."`
`"Io assomiglio al nonno?`
` Immagino voglia dire che il nonno da giovane fosse un gran fustacchione, ihihih!"`
`"...Da qui in avanti, spetterà a me accompagnarvi al posto di Shannon.`
` Prego, da questa parte."`
`Shannon-chan fece un profondo inchino, e ci osservò mentre ci allontanavamo sempre più.`
`Da quel momento in poi, Genji-san ci guidò in direzione della sala da pranzo.`
`Se confrontato con noi giovani, che in questi sei anni eravamo cresciuti al punto da sembrare delle persone diverse, nel caso di Genji-san era l'esatto opposto, proprio come per Kumasawa-san.`
`Il suo aspetto era rimasto immutato da quello dei miei ricordi di sei anni fa.`
`{n}Era come se, sino al momento della nostra riunione, il tempo fosse rimasto fermo.`
`Genji-san era una persona estremamente taciturna e diligente.`
` Era come una sorta di assistente personale del nonno, o un suo badante...`
` In base a come la si vedeva, si potrebbe persino dire che fosse il suo compagno fidato.`
`A dire il vero, sembrava che stesse sempre al fianco del nonno, anche più della mia defunta nonna.`
`Ascoltando quello che diceva Jessica, il nonno si fidava più di lui che dei suoi stessi consanguinei.`
`Però mi chiedevo da quanto tempo lavorasse qui...`
` Non conoscevo i dettagli, ma ho sentito storie su come lui fosse qui sin dall'inizio, durante la costruzione della villa...`
`Ciò vorrebbe dire che ha offerto i suoi servigi per metà della sua vita...`
` In altre parole, è sia affidabile che fedele.`
`Con la guida di Genji-san, mentre proseguivamo lungo il corridoio dell'atrio, verso la sala da pranzo...`
`Notai qualcosa che non ricordavo ci fosse sei anni fa.`
`Era un gigantesco ritratto, esposto esattamente di fronte alle scale che portavano al primo piano.`
`Dinanzi a tale fascino, mi bloccai senza rendermene conto...`
` Siccome mi ero fermato di colpo, Maria, che era dietro di me, urtò contro la mia schiena.`
`"Uuh?"`
`"...Ah, scusa...`
` Ehi, Jessica.`
` C'era già quel quadro?"`
`Indicai il grande ritratto affisso nel corridorio, che saltava all'occhio.`
` Anche gli altri si fermarono.`
`"...Ah... Giusto.`
` Non l'avevano ancora messo l'ultima volta che sei venuto qui, eh?`
` Quand'è stato..."`
`"Se non vado errato...`
` Credo sia stato circa due anni fa, se la memoria non mi inganna."`
`"...È proprio come dice lei.`
` Nell'aprile di due anni fa, il padrone lo fece mettere qui in mostra, dopo aver ordinato ad un pittore di dipingerlo."`
`"Ma tu guarda il nonno.`
` Quindi lo ha fatto dipingere apposta per lui...?"`
`Il ritratto si addiceva allo stile occidentale della villa, e la donna raffigurata indossava un abito elegante che trasmetteva un senso di nobiltà...`
`Non avrei saputo dire quanti anni avesse, ma mi dava l'impressione di essere una persona giovane, poiché il suo sguardo comunicava un certo acume e forza di volontà.`
`Era una sensazione diversa da quella della compostezza delle donne di mezz'età, che appaiono spesso nei quadri famosi.`
`Se questa donna avesse avuto dei normali capelli neri, avrei pensato che fosse un ritratto della mia ormai defunta nonna nel fiore dei suoi anni.`
`Tuttavia, la donna nel ritratto aveva dei bellissimi capelli biondi, e il suo aspetto non sembrava quello di una ragazza giapponese.`
`"Dunque...`
` Chi è questa donna?"`
`Alla mia semplice domanda Maria rispose con grande entusiasmo, come per dirmi che conosceva la risposta.`
`"Uuh!`
` Maria lo sa.`
` È {f:5:Beatrice}!"`
`"Bea... che?"`
`"...{f:5:Beatrice}.`
` È una strega.`
` Battler-kun, hai mai sentito la sua storia in passato?"`
`"Una strega...`
` Vuoi dire...`
` di quest'isola?"`
`...Penso di averlo già detto, ma Rokkenjima è un isolotto dalla circonferenza totale di circa 10 km.`
`Ma per essere abitata solo dalla famiglia Ushiromiya, era piuttosto grande.`
`Perciò, solo il porto e l'area attorno alla villa erano state costruite per essere agibili,`
` e le zone restanti erano rimaste inviolate sin dai tempi in cui l'isola era disabitata.`
`Per capire quanto fosse pericolosa la vasta foresta priva di ogni illuminazione, di telefoni o di passanti,`
` bisogna distaccarsi da qualsiasi preconcetto della vita in città.`
`Ad ogni modo, se per qualche caso fortuito cadeste in un fosso nel bel mezzo della foresta, e subiste qualche infortunio,`
` per quanto possiate piangere od urlare, nessuno verrebbe a salvarvi.`
`Allo stato attuale, se si facesse buio, la foresta verrebbe avvolta dalla più totale oscurità, non essendoci pali della luce.`
`E inoltre, dato che non vi sono cartelli all'interno della selva oscura, sarebbe facile perdersi e smarrire il senso dell'orientamento.`
`Al giorno d'oggi si ha un'immagine della foresta come un luogo tranquillo,`
` ma per i popoli delle civiltà antiche, prima che la luce della civiltà dissipasse la notte, le foreste erano praticamente dei mari in superficie che isolavano geograficamente le civiltà, esattamente come faceva l'oceano.`
`I pescatori che uscivano in mare mettevano a rischio le loro vite, nonostante le loro conoscenze specifiche...`
`Anche i cacciatori che si addentravano nella foresta necessitavano di conoscenze specifiche,`
` e mettevano a rischio le loro vite nello stesso modo...`
`‘Se dei bambini andassero a giocare in una foresta così pericolosa, potrebbe succedere qualcosa di terribile’.`
`Qualcuno dei nostri genitori doveva aver pensato questo...`
` Forse a suggerirlo è stata mia nonna, o forse è stato il nonno in persona.`
`Oppure la storia è stata tramandata in quest'isola sin da tempi più remoti...`
`{i:Nella foresta viveva una strega spaventosa, perciò era proibito accedervi.}`
`E così nacque la storia dell'orrore di Rokkenjima.`
` Questa... era la leggenda della Strega di Rokkenjima.`
`Perciò, quando si parlava di una ‘strega’ su quest'isola, si faceva riferimento alla sovrana della foresta vasta e selvaggia.`
`Questo mi fece ricordare che, quando ero piccolo e restavo a dormire in questa villa, nelle notti inquietanti dove il vento e la pioggia battevano sulle finestre,`
` ero terrorizzato dalle storie della strega della foresta, che vagava alla ricerca di sacrifici umani...`
`{f:5:Beatrice}...`
` eh...?`
`Quando il fratellone mi disse ciò e scavai nei miei ricordi, fui certo di aver già sentito un nome come quello, quando ero molto piccolo.`
`"...Capisco.`
` Però non ricordavo per niente che la strega di quella leggenda avesse un nome di classe come {f:5:Beatrice}...`
` Il nonnetto si è preso la briga di far dipingere questo ritratto perché i suoi nipoti non credono in lei?"`
`"...È la strega dei deliri del nonno...`
` È da quando ha affisso questo ritratto che ha smesso di distinguere la realtà dalla finzione..."`
`"Per noi non è altro che la strega delle sue fantasie... ma per il nonno è un'entità che {i:esiste} su quest'isola...`
` {i:Esiste}.`
` È per questo che ha fatto dipingere quel ritratto, per far sì che possiamo comprenderlo anche noi che non capiamo..."`
`"Hmph, questa faccenda è troppo inquietante."`
`"...Signorina...`
` Questo è un ritratto importante per il padrone...`
` La supplico, non dica cose del genere davanti a lui."`
`"...E va bene.`
` Non c'era bisogno di implorarmi."`
`Jessica guardò il ritratto con aria irritata, e si girò dall'altra parte.`
`"...Andiamo.`
` Ci stanno aspettando tutti in sala da pranzo."`
`"Uuh!`
` Ho fame!"`
`...Solo una piccola porzione di quest'isola era sotto il dominio della famiglia Ushiromiya.`
`Tutto il resto, rimasto incolto... era di dominio della strega {f:5:Beatrice}...`
`Si poteva dire che fosse lei la vera sovrana di Rokkenjima.`
`Rivivetti quella sensazione di sconforto che avevo provato mentre eravamo sul battello, quando seppimo che l'altare per la divinità protettrice era andato perduto a causa di un fulmine.`
`In quel momento, Kumasawa-san cercò di raccontare una storia inquietante su Rokkenjima, ed era stata fermata da Jessica...`
`Non sapevo cosa stesse per raccontarci riguardo quest'isola.`
`Ma c'era una cosa che sapevo...`
` Non era la famiglia Ushiromiya a governare su Rokkenjima.`
`Ma la strega, {f:5:Beatrice}.`
` Già.`
` Perché questa... era l'isola della strega.`
`"Battler!`
` Uuh, sei lentooo!!"`
`Vidi che tutti gli altri si stavano già dirigendo verso la sala da pranzo.`
` Mi affrettai a seguirli subito dopo...`
`Camminammo fino all'enorme doppio portone che conduceva alla sala da pranzo.`
`Genji-san bussò.`
`"...Ho accompagnato i ragazzi.`
` Vogliate scusarmi..."`
`La porta si aprì, e fummo invitati ad entrare.`
`Nella sala da pranzo, che trasmetteva un'enorme sfarzosità, vi era un tavolo incredibilmente lungo, che sembrava disposto con il preciso scopo di rendere i visitatori consci del proprio rango,`
` e i nostri genitori erano già seduti in base a tale gerarchia.`
`"Siete in ritardo, marmocchi.`
` Sbrigate a sedervi."`
`Il vecchiaccio ci incitò a prendere posto.`
`In tutto il lungo tavolo, solo i nostri posti erano rimasti vuoti, il che accentuò ancor di più il nostro ritardo.`
`La sedia più in fondo al tavolo, la cosiddetta sedia del capotavola, era per il rango più alto, riservata al nonno.`
`Era ancora vuota...`
` Probabilmente voleva essere l'ultimo ad arrivare per mettersi in mostra.`
`Dalla prospettiva di qualcuno posto di fronte alla sedia del capotavola, l'ordine dei posti proseguiva da sinistra a destra, dove il rango diminuiva man mano che ci si allontanava dalla sedia a capotavola.`
`In altre parole, il posto a sinistra della prima fila, quella più vicino alla sedia del capotavola, era quello di zio Klaus, il secondo più alto di rango e il più grande dei fratelli...`
`A quanto pareva, anche lo zio non era ancora arrivato, e il suo posto era vuoto.`
`E zia Eva, la figlia più grande della famiglia e terza di rango, sedeva alla parte opposta.`
`Il quarto di rango si trovava nella seconda fila, a sinistra.`
` Lì sedeva Rudolf, il mio vecchiaccio, e il terzo tra i fratelli.`
`Di fronte a lui si trovava il posto di zia Rosa, la quinta di rango e la più piccola fra loro.`
`Continuando di questo passo si sarebbe potuto pensare che i prossimi fossero i loro consorti, ma...`
` la sedia successiva, situata nella terza fila a sinistra, era invece di Jessica, ossia la sesta di rango.`
`Di fronte a lei c'era il fratellone George.`
`Dopodiché, io ero accanto a Jessica...`
` e Maria mi era seduta di fronte.`
`E finalmente, al decimo posto della gerarchia, seduta accanto a me sulla sedia di sinistra della quinta fila, vi era la zia Natsuhi...`
`Di fronte a lei c'era lo zio Hideyoshi.`
` Accanto a Zia Natsuhi, seduta a sinistra nella sesta e ultima fila, vi era Kirie-san.`
`La tavola era stata apparecchiata anche nel posto di fronte a Kirie-san, ma la sedia era vuota.`
`Seguendo la gerarchia, lì avrebbe dovuto sedersi il marito di zia Rosa...`
`Quel posto era stato riservato per lui, anche se non sarebbe venuto.`
`Normalmente, una gerarchia riconosce anche ai coniugi un rango equivalente, ma quello della famiglia Ushiromiya era unico nel suo genere...`
`Forse è per via di un retaggio maschilista.`
` Se ci si basa sulla nozione che l'utero di una donna è un oggetto dato in affitto, allora i figli legittimi sarebbero di rango molto più alto, seguiti dai nipoti.`
`Ragion per cui i coniugi, non condividendo lo stesso sangue, erano considerati gli ultimi nella scala gerarchica...`
`A me dispiace dirlo, ma stando a questa gerarchia, se la nonna fosse ancora viva,`
` occuperebbe un rango inferiore persino al mio.`
`Quando sono giovani obbediscono al padre; dopo il matrimonio, al marito; nella vecchiaia, ai loro figli.`
`Sono le tracce di una vecchia massima, che diceva: ‘Il mondo fu fatto per gli uomini, non per le donne’.`
`In passato non capivo queste cose,`
` e pensavo fosse bello che fratelli, sorelle e cugini fossero incoraggiati a conversare coi loro rispettivi gruppi,`
` ma guardando l'ordine dei posti con un occhio più maturo, la cosa mi suscitava delle emozioni molto difficili da esprimere a parole...`
`Zia Natsuhi, che era stata presa in sposa dal primogenito della famiglia, ed era di fatto la numero due nell'amministrazione della casa, era seduta alla mia destra...`
` il che comportava l'essere di due gradi sotto di me nella gerarchia...`
`Mi era difficile immaginare cosa stesse passando per la testa della zia.`
` Pertanto le porsi un piccolo cenno di scuse prima di sedermi.`
`"Che bello rivederti, Battler-kun.`
` Sbaglio o ti sei fatto parecchio alto?"`
`"Oh, ah, sì!`
` A forza di mangiare, mangiare e ancora mangiare, ho raggiunto quest'altezza senza che me ne rendessi conto."`
`"Proprio come dovrebbe fare un ragazzo.`
` Quanto sei alto adesso?"`
`"Credo sul metro e ottanta?`
` Ah, ma zia, qui dovresti dire qualcosa come: ‘ma non fai altro che mangiare?!’."`
`"Eh...?`
` Ahh, uhuhuh, scusami."`
`La risata della zia arrivò in ritardo, ma sembrava che non avesse capito cosa ci fosse di divertente.`
`Questa signora è la zia Natsuhi ({p:0:夏妃}) .`
`È la moglie del primogenito della famiglia, ossia la consorte del fratello maggiore del mio vecchio.`
`Immagino sarebbe più facile capirlo se la chiamassi ‘la madre di Jessica’...`
`È brutto da dire, però non è che la odio, ma non sono nemmeno particolarmente affezionato a lei.`
`Non interagiva molto con noi bambini, aveva sempre il viso imbronciato, e mi dava l'impressione che non facesse altro che discutere di questioni serie con i nostri genitori...`
`La verità è che non avevo parlato molto con lei, e non sapevo bene come approcciarla nemmeno tuttora.`
`Ma ormai avevo perso l'occasione...`
`L'argenteria era disposta sul tavolo in modo ordinato, ma il pasto non era ancora stato servito.`
`Di base, non avremmo cominciato a mangiare fino a quando la persona a capotavola non avrebbe preso posto.`
` In altre parole, finché il nonno, alla cima della gerarchia, non sarebbe arrivato, il pranzo non avrebbe mai avuto inizio.`
` Non sarebbero stati serviti neanche gli antipasti.`
`Motivo per cui il silenzio in questa sala era causato dai nostri genitori, che resistevano ai morsi della fame mentre aspettavano l'arrivo del nonno.`
`Tuttavia, io mi ricordavo che il nonno era sempre puntuale quando mangiavamo insieme in questo modo...`
`Non era il tipo di persona che avrebbe tardato al punto da farci aspettare.`
`"Il nonno è in ritardo...`
` Se ricordo bene, lui è uno estremamente puntuale."`
`"Aah, questo forse valeva sei anni fa...`
` ma ultimamente non è questo il caso.`
` Come dire, non si fa vedere neanche ai pranzi e cene in famiglia, dato che è rinchiuso nel suo piccolo mondo...`
` Pensavo che almeno per oggi avrebbe cambiato solfa..."`
`"Beh, mi sento più felice e a mio agio se non viene."`
`"...Jessica!"`
`Rimproverata da sua madre, Jessica si girò dall'altra parte, facendo la linguaccia...`
`Non c'era nulla da fare.`
` Si doveva aspettare che arrivasse il padrone di casa.`
`Quando guardai l'orologio, le lancette puntavano quasi le 12:20...`
`Il vecchio capofamiglia del ramo principale degli Ushiromiya, Kinzo ({p:0:金蔵}) Ushiromiya.`
` Tale figura si trovava nel suo studio.`
`L'orologio segnava mezzogiorno, ma lui non aveva intenzione di smuoversi dalla sua sedia.`
`Indossando degli occhiali da lettura, impilò uno dopo l'altro dei libri antichi con copertine dalla raffinata rilegatura, e si immerse completamente nella loro lettura.`
`Non lo stava facendo per svagarsi, ma al contrario, sembrava impaziente, come se ogni minuto, ogni secondo contasse, o che addirittura fosse in allerta per qualche pericolo.`
`All'interno della stanza sigillata aleggiava della fitta polvere, e l'aria stagnante si mischiava al tanfo dei medicinali, che emanavano un forte odore sospetto.`
`Tale odore entrava nelle narici, e aveva un che di dolciastro.`
`Qualunque persona dall'olfatto funzionante che sarebbe entrata lì, avrebbe come prima cosa aperto le finestre per far circolare l'aria.`
`Qualcuno stava bussando da un po' di tempo contro la porta di quello studio.`
`Ai colpi ogni tanto si aggiungeva una voce che faceva: ‘padre’.`
`Inalando un sospiro profondo, Kinzo chiuse di scatto il libro che aveva tra le mani, e lo sbatté sul tavolo.`
`Dopodiché gridò a squarciagola contro Klaus, che stava ancora bussando alla porta.`
`"Fai silenzio!!`
` Piantala di fare chiasso, bestia!!!`
` Chi ti ha detto che avrei aperto la porta se tu avessi bussato?!`
` Inchioderò su una croce quel deficiente!!`
` Vuoi fare anche tu la sua stessa fine?!!"`
`"...Padre.`
` Non è forse oggi la riunione di famiglia annuale?`
` Tutti sono al piano di sotto.`
` Per favore, esci fuori."`
`Klaus stava chiamando suo padre attraverso la porta...`
` Kinzo era sempre rinchiuso nel suo studio, e odiava l'idea che qualcuno entrasse nella sua stanza, persino i suoi servitori.`
`Per questa ragione, Klaus non aveva altra scelta se non di parlargli dal corridoio...`
`"Non disturbarmi!!`
` Chi sarebbero questi ‘tutti’ che stanno provando a trascinarmi fuori di qui?!!"`
`"In tal caso, uccidili!`
` Falli a pezzi, rendili legna da ardere, alimenta con essi il focolare della strega!!`
` Su quel focolare mettici una pentola, e lasciaci bollire su dell'assenzio!`
` Obbliga questi imbecilli che osano trascinarmi fuori di qui a bere l'intruglio dell'Apocalisse!`
` Immergi i loro resti nel liquore!"`
`"Aah, dov'è Genji?!`
` Chiamami Genji!!`
` Fagli preparare il mio infernale liquore all'artemisia!`
` Il sussurrare della fata verde non arriva alle mie orecchie!!`
`{n}Aah, dov'è Genji? Chiamami Genjiiiii!!!"`
`...Al di là della porta, Klaus, Nanjo e Genji continuavano ad attendere il padrone, che non aveva intenzione di uscire.`
`"Hmph...`
` Sembra proprio che mi odi dal profondo.`
` Non importa cosa gli dica, ormai la mia voce non lo raggiunge."`
`Klaus fece spallucce sconsolato, e fece un amaro sorriso...`
`Non aveva mai creduto che suo padre avrebbe risposto alla chiamata.`
` Tuttavia, lo interpellò per formalità, in quanto era dovere del primogenito.`
`"...Kinzo-san.`
` I tuoi figli, le tue figlie, i tuoi nipoti, non sono forse venuti qui per vedere la tua faccia...?`
` Che ne dici di farti vedere solo per un po'...?"`
`"Stai zitto, taci!!!`
` Osi giudicarmi, Nanjo?!!`
` Ho detto di chiamare Genji, non te!!`
` Muoviti, chiamalo subito!`
` Il tempo sta per giungere, gli angeli stanno già preparando le loro trombe, perché non lo capite, sciocche pecore?!!"`
`Kinzo sbatté per diverse volte il vecchio libro pesante sul tavolo.`
` Il fracasso che stava causando era una chiara manifestazione del suo enorme fastidio.`
`Kinzo posò i suoi occhiali da lettura, e si alzò di scatto dalla sua sedia.`
`Dopodiché, come se stesse cantando per un grande pubblico di un teatro lirico, allargò le braccia come a rivolgersi a loro, e gridò.`
`"Perché?!`
` Perché c'è sempre qualcosa ad ostacolarmi?!`
` Abbandonerei ogni cosa, darei via ogni cosa, e chiederei una sola cosa come ricompensa!!"`
`"Ohh, {f:5:Beatrice}, se potessi vedere il tuo sorriso per un'altra volta, ruberei tutti i sorrisi del mondo, e li offrirei in sacrificio a te!!`
` Ohhh, comandanti delle legioni di locuste, mietete i sorrisi della terra, e raccoglieteli, coff, coff, cough, cough, cough!!!`
` Ahh, tutto mi disgusta, tutto mi è molesto!!"`
`"Perché devo venire interrotto in un giorno tanto prezioso?!!`
` Aaack, coff, coff!!`
` Cough, cough!!!`
` Chiamatemi Genjii!!!`
` Cough, cough, cough!!"`
`"...Non ho la minima idea del motivo per cui stia urlando.`
` Oramai avrà perso il senno."`
`"Klaus-san...`
` Non sarà troppo duro con suo padre...?"`
`"Mio padre è gia morto...`
` Ciò che vi rimane, non è che uno spettro di ciò che era mio padre.`
` In ogni caso, non possiamo fare nulla, finché non intende uscire."`
`"...Kinzo-san."`
`Dallo studio continuavano a sentirsi dei colpi di tosse...`
`"Io torno di sotto...`
` Non possiamo lasciare che il pranzo preparato da Gouda con tanta fierezza si raffreddi ulteriormente.`
` È una delle poche cose che i parenti apprezzano di questa famiglia...`
` Hmph."`
`Klaus si girò.`
`Guardò il suo orologio da polso, atteggiandosi con fare indisponente per aver sprecato del tempo che sapeva perfettamente sarebbe stato speso invano.`
`"Genji-san...`
` Mio padre ti sta chiamando.`
` Fagli compagnia."`
`"...Come lei desidera."`
`"Dottor Nanjo.`
` Andiamo a mangiare...`
` Se rimarrà qui, questa puzza dolciastra altererà il tuo senso del gusto."`
`Klaus scese le scale senza attendere Nanjo.`
`Genji lo esortò a recarsi a mangiare...`
`Nanjo guardò prima la schiena di Klaus, che stava sparendo al piano di sotto, e poi la porta dello studio, lasciandosi sfuggire un sospiro profondo.`
`"...Scusami, Genji-san.`
` Lo lascio nelle tue mani."`
`"Sì... lasci fare a me."`
`"Cerca quanto puoi di non dargli dell'alcol...`
` La sua è un'abitudine che continua a perseverare."`
`"Genji non è ancora qui?!!!`
` Chi è che osa bloccarlo?!!`
` Ahh, dov'è Genji? Chiamatemi Genji!!!"`
`"Vada...`
` lasci fare a me qui."`
`"...Va bene...`
` Mi dispiace."`
`Nanjo fece un lieve inchino e scese le scale...`
`Una volta che lo guardò andar via, Genji bussò alla porta dello studio.`
`"...Padrone.`
` Sono Genji."`
`"Genji?!!`
` Perché devi farmi aspettare così tanto?!!`
` Spero che non ci sia nessuno!!"`
`"Esatto.`
` Solo io sono presente."`
`Kinzo tornò alla sedia nel suo studio, e premette un pulsante sulla scrivania dallo stile antiquato...`
`Dopo un po' di tempo, si aprì lentamente la serratura della porta, facendo un forte rumore.`
`In passato, Kinzo credette che un membro della villa avesse provato ad irrompere nel suo studio.`
`Forse qualcuno una volta aveva aperto la finestra per cambiare l'aria e fece volare via dei documenti importanti,`
` mettendolo così di pessimo umore...`
`Pertanto, Kinzo aveva dotato la sua stanza di una robusta serratura,`
` e si rinchiuse all'interno di una cella costruita con le sue stesse mani, facendo in modo che nessuno potesse entrare senza il suo permesso.`
`Egli aveva concesso a Genji, colui di cui più si fidava, il permesso di entrare relativamente a piacimento nella stanza, ma neanche lui era intoccabile.`
`Se Kinzo era di cattivo umore, non poteva entrare...`
`Tutti gli altri al massimo dialogavano con lui attraverso la porta, senza neanche poterlo guardare in faccia.`
`E nella maggior parte dei casi, non lo si poteva neanche definire un dialogo.`
`Ma per i membri della villa, questo era un problema trascurabile.`
`Non avevano motivo di prendersi la briga di intromettersi in merito al ritiro dell'anziano capofamiglia, un uomo incontentabile che si era barricato per immergersi nelle sue bizzarre ricerche...`
`Lieti che non uscisse dal suo studio, e avendo anche loro intenzione di isolarsi da lui, lo lasciarono nelle mani dei domestici.`
`"Genji, il solito, per favore.`
` Ho delle cose da fare."`
`"...Sì, padrone."`
`Genji si diresse in un angolo dello studio.`
` Lì vi erano in mostra delle bottiglie dallo strano aspetto, che sfoggiavano un colore intenso...`
`In realtà era del liquore, ma all'interno di quella stanza sinistra si sarebbe potuto sospettare che si trattasse di un inquietante veleno.`
`Dentro lo studio, Kinzo aveva accumulato una collezione di strani libri, che formavano delle grosse pile.`
`Erano tutti parte di una collezione di vecchi e misteriosi libri banditi, che erano stati proibiti, maledetti, oppure sigillati.`
`Ad ogni modo, se qualcuno li avesse definiti dei vecchi libri, Kinzo si sarebbe infuriato, dicendo qualcosa come:`
`{i:"Chiamali...}`
` {i:grimori!"}`
`Vi erano molti oggetti misteriosi, probabilmente collegati alla magia nera, come una candela modellata in una strana forma, che si scoglieva in modo sospetto.`
`Le costellazioni disegnate su un mappamondo stellare avrebbero lasciato perplesso chi conosceva bene il cielo notturno moderno.`
`Le illustrazioni contenute nei vecchi libri lasciati aperti con noncuranza erano tutte di natura religiosa e mistica,`
` o addirittura demoniaca e grottesca, e insieme ad esse vi erano vari disegni di strani cerchi magici.`
`E soprattutto, l'odore dolce e venefico che permeava la stanza, assaliva brutalmente coloro che vi entravano per la prima volta, affliggendo la vista,`
` l'olfatto e i sensi, e facendo senz'altro perdere la percezione del reale.`
`All'interno di tale studio, Genji preparò con le sue mani esperte la bevanda preferita di Kinzo.`
`Se non si dicesse che lo strano liquido verdastro che riempiva la bottiglia dai complessi ornamenti fosse alcol, difficilmente a qualcuno verrebbe in mente di trangugiarlo...`
`Ne versò una piccola quantità in un bicchiere,`
` mise un cubetto di zucchero in un cucchiaio dalla forma peculiare, e versò sopra di esso l'acqua contenuta in una brocca.`
`Stranamente, quando vi venne versata l'acqua trasparente, il liquido verdastro si tinse di bianco...`
`L'acqua conferì una strana illusione ottica, proprio come se avesse causato una reazione chimica, rendendo sempre più difficile considerare tale bevanda come un liquore.`
`In più, aggiungeva un sapore originale che Kinzo gradiva, e ne migliorava il gusto...`
`Non c'era una ricetta.`
` Era un metodo appreso dopo svariati decenni, il cui successo era stato misurato solo dal variare dell'umore di Kinzo mentre lo beveva.`
`Genji posò il bicchiere su un vassoio, e raggiunse Kinzo.`
` Senza rendersene conto, Kinzo stava osservando fuori dalla finestra.`
`"...Ecco a lei, padrone."`
`"Oh, grazie..."`
`Kinzo riprese la sua compostezza, diventato irriconoscibile dall'uomo che aveva gridato, urlato e strepitato fino a poco prima.`
`Guardando la sua schiena, egli proiettava imponenza e intelligenza, rese evidenti semplicemente dal modo in cui inclinava il bicchiere e squadrava lo scenario al di fuori della finestra.`
`Per permettere a Kinzo di posare il bicchiere in qualsiasi momento,`
` Genji rimaneva immobile dietro di lui, attendendo alla sua sinistra, come se fosse un bancone umano.`
`Successivamente, con lo sguardo ancora rivolto verso l'esterno, Kinzo gli porse il bicchiere.`
`Ne era rimasto abbastanza per un sorso.`
`Non era un cenno compiuto per posare il bicchiere sul vassoio tenuto in mano da Genji, bensì un gesto per passarglielo.`
`"...Bevi...`
` amico mio."`
`"...Non posso accettare."`
`"Tra di noi non servono convenevoli...`
` Bevi.`
` Sei un amico."`
`"...Alla salute."`
`Genji accettò con riverenza il bicchiere, e lo inclinò quel poco che serviva per poterlo assaggiare.`
`Dopodiché, lo tracannò tutto d'un fiato.`
`"Ho provato ad imitare il modo in cui lo prepari, ma il sapore non viene mai lo stesso...`
` Il tuo è molto più buono."`
`"...Grazie mille.`
` È merito della vostra guida, padrone."`
`"Hmph..."`
`Kinzo rise con fare sprezzante al suo servo fedele, che non riusciva mai ad abbandonare le formalità, anche quando gli veniva chiesto di farlo.`
`Ma rideva a cuor leggero di un'abitudine dura a morire di un caro amico, senza prendersi gioco di lui.`
`"...Siamo invecchiati insieme.`
` Ho smesso da tempo di contare i nostri anni."`
`"Se ho potuto vivere fino ad adesso, è stato tutto merito vostro, padrone."`
`Kinzo fece una piccola risata, come a dire che le lusinghe non erano necessarie.`
`"...Mi hai sempre servito in maniera eccelsa...`
` I miei figli mi credono un eccentrico.`
` I domestici, un tempo numerosi, hanno dato le loro dimissioni per paura di me...`
` Tuttora, sei rimasto solo tu a servirmi."`
`"...Non merito tali elogi."`
`"...Non mi rimane molto da vivere...`
` I miei figli sono solo degli avvoltoi svolazzanti che attendono che l'eredità piombi nelle loro grinfie."`
`"..."`
`"Quello sciocco di Klaus spreca il denaro come se esso crescesse sugli alberi, gettando via due monete d'oro per ottenerne una sola.`
` Ed ha il coraggio di dire che sta guadagnando!!`
` Eva è assetata di soldi, e mi ritiene una specie di pollo da spennare!!`
` Quando morirò troverà perfino il pretesto di organizzare un ballo di gala, me lo sento!!"`
`"Quel somaro di Rudolf è solo un dongiovanni!!`
` Rosa ha dato luce alla figlia di uno sconosciuto, di cui non si sa neanche da dove venga!!`
` Jessica è incompetente e ignorante!!`
` George non ha la stoffa per essere un uomo!`
` Battler è uno sciocco che ha calpestato l'onore della famiglia Ushiromiya!!`
` E per quanto riguarda Maria, neanche riesco a guardarla!!"`
`"Perché, perché il sangue degli Ushiromiya è infestato da incapaci?!!`
` Non c'è nessuno degno di ereditare la gloria che mi sono costruito?!`
` Aah, lo so bene, anche questo so che è frutto della maledizione di {f:5:Beatrice}...!!`
` Ooh, Strega Dorata, è così che intendi vendicarti su di me?"`
`"Se vuoi odiarmi, odiami pure!`
` Se vuoi scappare, scappa pure!!`
` Non mi sfuggirai, non mi sfuggirai, non mi sfuggirai, non mi sfuggirai!!`
` Tu sei cosa mia!!`
` Devi rimanere per sempre fra le mie braccia!`
` Tu sei tutta la mia vita!"`
`"Continuerai a sussurarmi in eterno dentro la tua gabbietta, per me, per me soltanto!!`
` {f:5:Beatrice}...`
` Perché... non mi rivolgi di nuovo il tuo sorriso...?`
`OOOoooooh, OOOooOOOoooh...!!`
` {f:5:BeatriceeEeEEeeEee}!!`
` OOOoooOOOOoohh..."`
`Dopo aver inveito tali parole, Kinzo si strozzò nuovamente.`
` Genji posò vassoio e bicchiere, e diede al padrone delle pacche sulla schiena...`
`La sua espressione non mutò di una virgola...`
` Era una scena frequente.`
`"...Cough...`
` Nngh...`
` Grazie, amico mio."`
`"..."`
`Quando la crisi delirante che ebbe fino a poco prima cessò, Kinzo riacquistò nuovamente la sua compostezza...`
`Il suo cambio di atteggiamento faceva sembrare che nel suo corpo convivessero due Kinzo diversi: uno rabbioso, e uno pacato.`
`"Perciò...`
` Ho preso una decisione...`
` Non posso tollerare di vivere gli anni di senilità che mi restano nell'indolenza.`
` Se mi rimane un'ultimo soldo da puntare, voglio provare a riporre la mia fiducia nella Roulette Demoniaca..."`
`"Il potere di una magia è sempre determinato dal rischio che si mette in gioco.`
` Come nell'antica stregoneria giapponese, dove si visita un tempio nelle prime ore dopo mezzanotte per inchiodare ad un albero una bambola maledetta.`
` Il potere magico risiede nel rischio che si paga, ovvero impedire che qualcuno assista al rituale tenuto nel corso di sette giorni.`
` Maggiori sono le difficoltà generate dal rischio, maggiore sarà il potere magico da esso scaturito."`
`"Si dice che molti dei miracoli avvenuti nei miti siano frutto di uno strepitoso potere magico, conseguito mediante bassissime probabilità poste contro un rischio astronomicamente alto!"`
`"Mosè non separò le acque grazie ad un miracolo divino,`
` è stato il rischio di quella situazione disperata, in cui un esercito pronto a massacrarli li aveva intrappolati lungo le coste del Mar Rosso, a generare il potere magico necessario per un miracolo!`
`   Anche se dovesse avvenire un evento identico della stessa gravità, probabilmente le acque non si separebbero di nuovo."`
`"Questo perché Mosè riuscì a evocare un miracolo eccezionale, che era scolpito nella roulette dei potenti, le cui caselle erano più numerose di {c:86EF9C:un infinito elevato all'ennesima}."`
`"Un potere che può trionfare contro probabilità astronomicamente alte!!`
` Sì, il potere magico è la sorte che si impadronisce di un miracolo!!`
` Per ottenere questo immenso potere, occorre addossarsi dei rischi estremi!!`
` Coloro privi di potere magico non la chiamano una scommessa, ma la definiscono come pura disperazione!"`
`"Ma quei miracoli vengono agguantati dalle persone che detengono davvero il potere magico, e che ne comprendono i loro segreti!!`
` E se quel potere magico esistesse dentro di me, io...!`
` Agguanterò quel miracolo, e potrò rendere realtà il desiderio per cui ho dato la mia vita!!"`
`Kinzo alzò lo sguardo verso il cielo fuori dalla finestra.`
` E come per invocare qualcuno nell'alto dei cieli, allargò entrambe le braccia.`
`"Se solo io...!!!`
` Se solo io avessi in me le capacità per procurarmi quel miracolo...!!`
` Oooh...`
` {f:5:Beatrice}...`
` {f:5:Beatrice}...`
` Mostrami il tuo incantevole sorriso solo per un'ultima volta..."`
`"Non importa quanto tempo passi, il tuo viso non svanisce mai dai miei pensieri...`
` Voglio soltanto vedere il tuo sorriso... Tutto qui...!`
` Ti restituirò ogni cosa che mi hai concesso...`
` Ti restituirò ogni mia gloria che ricevetti quel giorno!`
` Non ho bisogno di ricchezze, né di prestigi o di oro!!`
` Ti restituirò tutto ciò che mi hai dato!!"`
`"Io desidero solo una cosa, di vedere il tuo sorriso!!`
` Ti supplico, {f:5:Beatrice}!!`
` OOOoooooOooh... oOoOOoh... ooh...!!"`
`...Alle sue grida di rabbia senza senso seguirono delle urla... per poi piangere a dirotto.`
`Subito dopo, Kinzo si accasciò sul pavimento, graffiandolo con ambo le mani.`
`Genji non aveva altra scelta, se non di osservare in silenzio i lamenti del suo padrone...`
`"Bene, signore e signori...`
` Il capofamiglia non si sente molto bene.`
` Gli rincresce molto di non poter pranzare assieme a tutti voi, che vi siete appositamente riuniti per questo incontro annuale..."`
`"Gouda, dai pure inizio al pranzo."`
`"Come desiderate. Dunque, il pranzo di oggi è servito."`
`"...Dottor Nanjo, le condizioni di nostro padre sono così gravi?`
` Non poteva almeno farsi vedere?"`
`"Più che per la condizione fisica, è per il suo umore...`
` E per quello, non c'è alcun rimedio che io possa prescrivergli."`
`"Ehi, ehi, ancora con questa storia dell'umore? Non è possibile.`
` Noi veniamo a visitarlo con tutti gli impegni che abbiamo in quest'autunno schifoso.`
` E ora questo..."`
`"Hmph... Dovresti esserne felice, Rudolf.`
` Io ho potuto constatare di persona {i:il suo umore}...`
` Oppure vuoi fare a cambio con me, e provare a convincere quello scorbutico di nostro padre a raggiungerci?"`
`"...Te lo scordi."`
`Rudolf fece spallucce.`
`A quanto pareva, anche se era infuriato per l'egoismo di suo padre, se poteva evitare un faccia a faccia... ne avrebbe approfittato volentieri.`
`"Credi che il suo umore migliorerà per l'ora di cena...`
` oppure no, Klaus-san?"`
`"Non ne ho idea.`
` Prova pure a chiedere a nostro padre...`
` Ma d'altronde, credo che il suo umore migliorerebbe più in fretta se non lo disturbassimo."`
`"Solo Genji-san può migliorare l'umore del nonno.`
` È triste che un domestico riesca a sollevare l'umore di un genitore."`
`"Jessica.`
` Non parlare a sproposito."`
`Lei voleva che la propria lamentela fosse sentita solo dai cugini, ma questa aveva raggiunto anche le orecchie di Klaus.`
`Dopo essere stata sgridata, Jessica si voltò, aggrottando le sopracciglia.`
`"...Se il suo umore è così, le sue condizioni di salute non possono essere così gravi, no?`
` Se non sta bene ma è di malumore, perlomeno è la prova che la sua mente è salda."`
`"È dovuto specialmente alla grande forza di volontà del nonno...`
` Ma ciò non vuol dire che il suo corpo riesca a stare al passo.`
` È dall'anno scorso che si è continuato a dire che gli rimangono tre mesi di vita..."`
`"Se la diagnosi iniziale era corretta, il nonno ha prolungato la sua vita solo grazie alla sua forza di volontà...`
` È naturale essere preoccupati per lui."`
`Con la sedia del capofamiglia ancora vuota, il pranzo ebbe inizio...`
`L'uomo che avrebbe dovuto sedersi lì era ormai vecchio,`
` e la grande gloria che gli aveva permesso di ricostruire nell'arco di una sola vita il ramo principale degli Ushiromiya, stava venendo dimenticata.`
`Quando il pranzo cominciò con quella sedia ancora vuota, nessuno sembrava essere turbato...`
