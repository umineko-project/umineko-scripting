`Il disagio continuò a permeare nell'aria anche dopo che i due zii se ne andarono.`
`L'idea di ragionare su chi fosse il colpevole faceva proliferare un clima in cui farlo era praticamente come ragionare su chi dover sospettare...`
` e sentimmo che conversare sul caso era diventato una specie di tabù.`
`Per cui, nessuno tirò fuori l'argomento, quantomeno non a voce alta...`
`Tuttavia, sicuramente quei pensieri riempivano le nostre menti.`
` Tutto ciò che non potevamo dire a voce, faceva sì che le nostre teste fossero sul punto di scoppiare...`
`Perciò, almeno in apparenza, nel salotto era tornata la calma.`
`Mentre tutto era così indefinito.`
`"...Sembra che stia piovendo un po' di meno."`
`"Uuh...?`
` Piove ancora a dirotto.`
` Uuh..."`
`"Anche se smettesse, su quest'isola non c'è alcuna barca...`
` Ma sarebbe perfetto se domani il battello arrivasse il prima possibile.`
` Ne ho le tasche piene di questa vacanza all'occidentale, ihihih."`
`"Mamma, quando arriverà il battello domani?"`
`"Normalmente, il battello di ritorno arriverebbe alle tre.`
` Di certo ci hanno chiamati per avvertirci che sarebbero arrivati una volta passato il tifone, ma sfortunatamente, i telefoni non funzionano..."`
`"Ma sanno cosa stanno facendo.`
` Gli è stato detto che il loro compito è di portare e riprendersi tutti gli ospiti,`
` perciò, la prima cosa che faranno domani...`
`{n}sarà venire qui verso le nove."`
`Fuori era completamente buio.`
` Erano le sette passate quando osservai l'orologio.`
` Cominciai ad avere fame...`
`In cucina, Kumasawa stava preparando da mangiare con entusiasmo.`
`{n}Aveva allestito una varietà di portate, e anche se non erano affatto al livello della cucina ricercata di Gouda, avevano un aspetto molto delizioso.`
`Era stato un gesto gentile da parte di Kumasawa, che voleva ravvivare i nostri animi abbattuti con un po' di cibo.`
`Kumasawa non reggeva il confronto con un cuoco professionista come Gouda, ma non era affatto inesperta...`
`Al contrario, in quel momento una cucina semplice, preparata dalle mani di una donna cresciuta in un villaggio di pescatori, era molto gradita.`
`Seguendo le direzioni di Kumasawa, Kanon sistemava sui piatti il cibo che lei aveva preparato.`
`Anche Kanon aiutava in cucina qualche volta, ma dato che raramente gli spettava quel compito, era piuttosto impacciato, nonostante ci stesse mettendo il massimo...`
`Kanon si incupì leggermente in volto, conscio del fatto che non stesse riuscendo a disporre abilmente il cibo.`
`Ma Kumasawa sorrise, dicendogli che andava bene.`
`"Ohohoh, li hai posizionati in maniera molto bella.`
` Hai talento, Kanon-kun, sai?"`
`"...Se ci fosse stata mia sorella Shannon...`
` sarebbero stati ancora più belli..."`
`Kanon smise per un attimo di disporre il cibo, e chinò il capo...`
`Era Shannon che assisteva sempre Kumasawa in cucina...`
` Quella notte, al suo posto vi era Kanon...`
`E come gli tornò in mente il volto di Shannon, insieme alla sua fine brutale, il suo volto si contorse dal dolore...`
`"...Adesso non pensarci..."`
`Disse Genji a Kanon in tono apprensivo, mentre muoveva un pedone...`
`Stava facendo una partita a scacchi su richiesta di Nanjo, il quale era fuggito dal clima inasprito del salotto.`
`"...Sì...`
` Per ora non ci penserò."`
`"...Già.`
` Sarebbe la cosa migliore."`
`Rispose Genji, evitando appositamente di guardarlo...`
`Questo perchè comprese che sarebbe stato ancor più difficile per Kanon, se in quel momento si fosse reso conto di essere osservato.`
`Anche Nanjo l'aveva capito, e si trattenne dal commentare.`
`"...Mi domando dove si sia cacciato Kinzo-san...`
` Spero stia bene, ma..."`
`"...Non lo so...`
` Comunque sia, credo che tutto stia procedendo secondo le volontà del padrone...`
` Dubitarne andrebbe oltre il mio ruolo di mobile al suo servizio."`
`"...Non sei spaventato, Genji-san...?`
` Io ho il terrore che stanotte riaccadrà qualcosa di brutto..."`
`"...Non ho nulla da temere...`
` Io non sono che un semplice servo della famiglia Ushiromiya."`
`Nanjo espirò dal naso tutto il fiato che aveva, e dopo un'attenta considerazione, fece la sua mossa...`
`Nanjo era leggermente incerto a riguardo...`
` Forse Genji credeva che ne sarebbe rimasto fuori?`
`Non aveva la minima idea di cosa stesse succedendo all'interno della villa...`
`Ma di certo non poteva negare la possibilità che Kinzo avesse architettato qualcosa...`
`Se si paragonasse quest'isola ad una partita a scacchi, Kinzo aveva aperto il gioco, e in seguito alle varie mosse, gli erano state mangiate sei pedine...`
`Forse Genji era calmo perché era convinto di essere fuori pericolo, dato che era l'unico situato al di fuori della scacchiera?`
`Nanjo ci riflettè su...`
` In quella scacchiera, non erano forse tutti delle pedine allineate in maniera paritaria, senza alcuna eccezione...?`
`Non era perfino Genji, il quale aveva ottenuto la massima fiducia di Kinzo...`
`{n}no, che poteva dire con certezza di essere l'unico amico a lui caro...`
` niente più che una pedina poggiata su tale scacchiera?`
`"...Genji-san...`
` Sono molto spaventato per stanotte...`
` Spero con tutto me stesso che domani mattina ne usciremo illesi..."`
`La camera per gli ospiti in cui Eva e Hideyoshi si erano spostati, in origine era stata realizzata per far alloggiare gli ospiti, prima che venisse costruita la dépendance.`
`Pertanto, era una stanza in cui venivano accolti ad ogni riunione di famiglia, fino a pochi anni prima, e che conoscevano molto bene.`
`Questa stanza era identica ad una camera d'albergo, munita di camera da letto e di un bagno,`
` perciò era molto più confortevole del salotto, pur dovendo comunque rimanere rinchiusi.`
`"Allora è vero che si riesce a rilassarsi solo con la propria famiglia...`
` Forse anche gli altri dovrebbero chiudersi a chiave in una stanza per gli ospiti."`
`"Natsuhi-san sta sfruttando la sua autorità per far sì che nessuno lasci il salotto.`
` Sono certa che nessuno potrà controbattere."`
`"Quella lì è sempre stata tenuta in basso, e ora che il fratellone è morto, si sta finalmente godendo il potere che le è arrivato...`
` Seriamente, è un comportamento davvero insolente."`
`"...Su, non dire così.`
` Natsuhi-san sta facendo del suo meglio.`
` Non accanirti su di lei in questo modo...`
` E hai esagerato prima, per quel fatto dello scontrino."`
`"...E dai.`
` Se non ne avessi parlato lì, non ci sarebbero state altre occasioni per farlo..."`
`Eva, che gonfiò le guance in maniera tenera, stava guardando la televisione seduta accanto ad Hideyoshi, il quale era sdraiato sul letto.`
`"Comunque... ne è passato di tempo dall'ultima volta che siamo rimasti noi due da soli."`
`"Hai ragione.`
` A pensarci, ci siamo fatti entrambi vecchi.`
` Da quando è nato George, le cose sono avvenute tutte in un batter d'occhio."`
`"...Davvero, proprio in un batter d'occhio...`
` Mi domando se non siamo stati troppo frettolosi nell'avere un figlio."`
`Lo sguardo di Eva fissava un punto in lontananza...`
` Già, aveva pensato che era una di quelle occasioni uniche nella vita...`
`Era da molto tempo che suo fratello maggiore Klaus non era stato in grado di concepire un bambino.`
` Erano passati sei anni dal suo matrimonio con Natsuhi, senza che vi fu alcun segno di una gravidanza, cosa per niente gradita da Kinzo.`
`Dato che Eva sarebbe stata comunque tolta dal registro degli Ushiromiya, una volta sposatasi, non le importava se fosse nato un erede del capofamiglia o meno...`
` Almeno così aveva pensato.`
`E poi, un giorno...`
` ebbe una rivelazione divina...`
` O forse erano i sussurri del diavolo, che diede ascolto alla sua cupidigia.`
`Se fosse riuscita a dare alla luce un erede per prima, non sarebbe forse stata in grado di rimanere nel registro degli Ushiromiya...?`
`Se tutto sarebbe andato per il meglio, forse avrebbe potuto lei stessa prendere il comando della famiglia Ushiromiya...?`
`Quando lo propose a Hideyoshi, lui approvò immediatamente...`
` Ciò non era dovuto a suoi pensieri avidi...`
`Per Hideyoshi, che non aveva dei parenti,`
` quella era un'opportunità per riprovare la sensazione di avere una famiglia, a lungo dimenticata.`
`Per cui, dopo il matrimonio, non rimuginò troppo su quale cognome mantenere, e approvò subito, accettando di far inserire il suo nome nel registro di famiglia degli Ushiromiya.`
`Non fu facile persuadere Kinzo, ma in quanto sua figlia, Eva conosceva bene la sua personalità...`
`Pertanto, scelse il momento in cui era al massimo della sua delusione nei confronti di Natsuhi,`
` e riusciì abilmente a convincerlo ad accettarlo come suo genero adottato nella famiglia...`
`Forse Kinzo aveva visto in Hideyoshi, che aveva raggiunto il successo partendo da niente, un po' di sé stesso.`
`Hideyoshi gli piacque subito, e permise di inserirlo nel registro degli Ushiromiya...`
`Alla fine, George sarebbe diventato l'erede della famiglia Ushiromiya.`
`{n}Per tale scopo venne cresciuto severamente.`
`George aveva ripagato i loro sforzi, ed era diventato un favoloso giovanotto, che non li avrebbe mai delusi...`
`Era per questo che non poteva innamorarsi di una domestica come Shannon...`
`Così, quando venne a sapere che Shannon era morta, e che il loro fidanzamento non era più valido...`
` anche se rimase ugualmente sconvolta da quell'orribile crimine...`
` era anche sollevata dal fatto che il suo dolce George non le sarebbe stato rubato da una domestica qualunque...`
`"...`
`Io...`
` Odiavo da molto tempo il fratellone Klaus.`
` Così pieno di sé, sempre pronto a fare lo spaccone...`
` Così orgoglioso del fatto che un giorno sarebbe diventato il capofamiglia..."`
`"Perciò, ho voluto reagire...`
` Da bambina provavo questo, capisci...?`
` Ma alla fine... quelle emozioni hanno controllato quasi tutta la mia vita.`
` Se fosse finita lì, mi sarebbe andato bene...!`
` Ma per via di quelle emozioni, ho coinvolto anche te e George, e vi ho manipolati."`
`"...Eva, non affligerti in questo modo."`
`Hideyoshi si alzò, e cinse le spalle di Eva...`
` Le trasmetteva un affettuoso senso di comprensione.`
`"...La mia vita ha raggiunto una svolta molto tempo fa...`
` Ma finora, non ho mai avuto rimpianti per come ho vissuto.`
` Neanche uno..."`
`"Eva, stando insieme a te, penso di aver passato una vita felice, che nessun altro uomo potrà provare...`
` Dopo aver perso i miei parenti in guerra, tu mi hai fatto riscoprire il calore di una famiglia.`
` Perciò, sono grato alla famiglia Ushiromiya, e la ritengo la mia unica famiglia..."`
`"Nella vita che tu e io abbiamo trascorso insieme, nulla è stato vano.`
` Me la sono goduta fino in fondo, dal primo all'ultimo momento."`
`"...Ti ringrazio...`
` caro."`
`Eva chinò la testa, coprendosi il volto col petto di Hideyoshi...`
` Probabilmente, all'interno del salotto non c'era nessuno che avrebbe potuto immaginare quella parte sentimentale di Eva.`
`"Sono io che dovrei ringraziarti.`
` Fino ad oggi, non c'è mai stato un giorno in cui io mi sia pentito di stare con te!"`
`"...Vale anche per me.`
` Sono felice... di stare insieme a te."`
`"George è già un adulto modello.`
` È una persona matura che sa fare il suo lavoro, anche quando non ci sono io a tenerlo d'occhio...`
` Senti un po'.`
` Ti andrebbe di passare il periodo di Capodanno in relax alle Maldive?`
` Solo noi due, senza nessun altro."`
`"...Non ci credo!`
` Non dici ogni anno che rispondere alle cartoline di auguri per l'anno nuovo ti toglie anche il tempo per dormire...?"`
`"Non ci saranno nel prossimo Capodanno!`
` Non leggerò nessuna cartolina di auguri per l'anno nuovo.`
` Me ne starò tranquillo a guardare la lotteria di Capodanno.`
` Quest'anno vorrei vincere un televisore a colori!"`
`"Neanche per sogno...`
` Non voglio mica guardare la lotteria alle Maldive..."`
`"Allora neanche quella...!`
` Ci rilassaremo soli soletti, e sarà un po' come il continuo di quando eravamo degli sposini, prima che George nascesse."`
`"...Sì...`
` Se è così, andrà bene..."`
`"Ho sentito che le Maldive sono un bel posticino.`
` Sono delle isole in mezzo al nulla, con barriere coralline stupende e delle palafitte..."`
`"...Hai detto che sarà un continuo di quando eravamo degli sposini, ma quando lo faremo...?"`
`"Non appena terminerò gli ultimi affari dell'anno.`
` Non lo saprò finché non chiederò all'agenzia di viaggi, ma probabilmente prima della vigilia di Capodanno."`
`"Eh, no...`
` Adesso...`
` Vorrei andarci subito."`
`Eva gli chiese un bacio con fare brontolone, o forse civettuolo...`
`I soli rumori che riempivano la stanza erano la voce distante del conduttore del telegiornale, che Hideyoshi aveva lasciato acceso, e il grezzo picchiettio della pioggia contro la finestra...`
`Dopo aver bussato alla porta, Genji-san fece il suo ingresso.`
`"...Madame.`
` La cena è pronta per essere servita.`
` Consumerete di nuovo la cena qui...?"`
`"...Si.`
` Portatela pure qui.`
` Il dottor Nanjo è ancora in cucina?"`
`"...Sì.`
` Ha detto che desidera pianificare attentamente la sua prossima mossa...`
` Non si preoccupi, si trova insieme agli altri domestici."`
`"Genji-san è abbastanza forte a scacchi da poter sfidare nostro nonno.`
` Mi sa che è anche più bravo del dottor Nanjo, vero?"`
`"...Esatto.`
` Tempo fa, giocò contro di me, ma credo che mi abbia lasciato vincere."`
`"Maria, sembra che presto sarà ora di mangiare.`
` Ma vedi un po', hai guardato la TV per tutto il giorno e non ti sei ancora stancata!"`
`"Uuh.`
` Sto bene, guardo sempre molta TV.`
` Uuh."`
`"Eh sì, Maria-chan è una bimba che va a pane e TV."`
`"Tra poco si mangia, quindi meglio ripulire il tavolo."`
`Prima avevamo strappato alcune pagine dal quaderno di Maria, e dove ci eravamo riuniti per disegnare, era rimasto del disordine.`
`Jessica iniziò subito a mettere in ordine...`
` Ma ad ogni modo, tutti lì avevano un'attitudine al disegno.`
` Non l'avrei mai immaginato.`
`"...Genji.`
` Chiedi ad Eva-san e Hideyoshi-san se vorrebbero quantomeno cenare con noi...`
` Anche se rifiuteranno a prescindere."`
`"...Come desidera."`
`"Prima nostro padre, poi Eva-san...`
` È davvero un'impresa riuscire a radunare a tavola tutta la famiglia Ushiromiya."`
`Natsuhi sentì che il suo mal di testa stava nuovamente iniziando a pulsare, e presse con delicatezza le mani sulle tempie...`
`La distanza dalla cucina al salotto non era poi così grande, per cui Genji era andato e tornato da solo, ma la camera degli ospiti era un po' più lontana.`
`Natsuhi lo aveva avvertito a non rischiare di stare da solo,`
` e poco prima, anche Nanjo lo aveva ammonito, dicendogli che doveva essere molto più consapevole del pericolo...`
`Kanon accompagnò Genji, e i due si recarono verso la camera degli ospiti di Eva e Hideyoshi.`
`Genji bussò alla porta.`
`"...Signora Eva, signor Hideyoshi.`
` La cena è pronta per essere servita."`
`Aspettò per un po', in attesa che uscissero, ma non ci fu risposta.`
`"...Genji-sama... guardi."`
`Kanon puntò il dito sotto la porta...`
`Lì vi era stata infilata una busta da lettere in stile occidentale.`
`Normalmente, quando una lettera viene infilata in questo modo, andrebbe interpretata come un messaggio lasciato da una persona presente al di fuori della stanza, per qualcuno situato al suo interno...`
`Pertanto, non avrebbero dovuto preoccuparsene, essendo una lettera privata indirizzata ad Eva e Hideyoshi...`
`Ma quella busta da lettere in stile occidentale...`
` era una busta di Kinzo, la stessa con cui Maria, tirandola fuori, aveva lasciato tutti stupiti la sera precedente.`
`"...`
`Non ci sono dubbi.`
` È una delle buste del padrone."`
`"...O forse è`
`..."`
`Nonostante fosse una delle buste di Kinzo... l'autore della lettera che Maria aveva letto ad alta voce la notte scorsa non era lui...`
`Genji riprovò a bussare con maggior forza, chiamandoli con voce più alta.`
`"Signora Eva.`
` Signora Eva...!`
` Sono Genji.`
` Siete lì?!`
` Per favore, risponda, signora Eva...!!"`
`Ma da dentro non ci fu alcuna risposta.`
`Quando ci si reca presso un ospite per invitarlo a mangiare, a volte quest'ultimo potrebbe dormire così profondamente da non svegliarsi...`
`In casi come questi, si dovrebbe far passare da sotto una lettera, per mostrare che si era andati a chiamarlo...`
`Ciononostante, Genji bussò alla porta con ancor più veemenza, chiamando il nome di Eva.`
`Tuttavia, non ci fu risposta.`
`Kanon appoggiò l'orecchio sulla porta, e trattenendo il fiato, ascoltò i suoni che provenivano dall'interno...`
`"...Sento un suono simile a quello di un televisore...`
` Ma non riesco a sentire la presenza di nessuno...`
` La stanza potrebbe essere vuota..."`
`Genji prese un fazzoletto, e premurandosi di non toccarla a mani nude,`
` tirò fuori con delicatezza la busta che era stata infilata sotto la porta...`
`Aveva un sigillo in ceralacca rosso scuro.`
` Il timbro di quel sigillo in ceralacca proveniva senz'altro dall'anello del capofamiglia degli Ushiromiya...`
`"Signora Eva!`
` Signora Eva!!`
` La prego, risponda!!`
` Siete ancora nella vostra stanza?!"`
`Eppure, non ci fu ancora risposta...`
`Era possibile che i due stessero camminando senza meta per la villa...`
`Questa villa era la casa in cui Eva era cresciuta.`
` C'erano diverse ragioni per cui potesse essere uscita in giro senza farsi problemi...`
`Genji rovistò nella sua tasca, e tirò fuori un mazzo di chiavi, il quale conteneva la chiave che avrebbe potuto aprire la stanza degli ospiti.`
`"...Genji-sama...?!"`
`Anche Kanon capì cosa intendesse fare...`
`Loro potevano sbloccare la porta ed entrare, dopo essersi assicurati che gli ospiti fossero fuori, in modo da compiere mansioni come rifare i letti.`
`Ma sbloccare la porta per altri motivi, soprattutto quando c'era la possibilità che gli ospiti fossero ancora dentro, e per di più senza permesso, era un atto che non si addiceva ad un domestico...`
`Ma Genji si era deciso...`
` Se il problema fosse stato solamente la mancanza di una risposta al suo bussare, non si sarebbe spinto così oltre.`
`Ma la busta sotto la porta, era senz'altro una di quelle in possesso di Kinzo...`
`{n}O piuttosto, una di quelle buste in stile occidentale del capofamiglia degli Ushiromiya...`
`E in seguito agli eventi della notte precedente, il mittente poteva essere diverso da Kinzo...`
`Se quella lettera fosse stata mandata da qualcun altro che non fosse Kinzo...`
`"Signora Eva...!`
` Le mie sentite scuse.`
` La prego di perdonare l'intrusione..."`
`Dopo aver dato l'avvertimento finale, Genji inserì nella serratura una delle chiavi del mazzo.`
`La serratura si sbloccò, facendo rumore...`
` E dopo aver girato lentamente la maniglia, iniziò cautamente ad aprire la porta.`
`La luce trapelò dalla fessura della porta...`
` Erano in stanza?`
` Oppure... avevano scordato di spegnere le luci...?`
`Clank...`
`Era il suono della catenella della porta che veniva tirata.`
` La catena era stata montata.`
`Essa non poteva essere montata da fuori.`
` Ciò indicava che fossero ancora nella stanza.`
`Si poteva sentire di sfuggita un rumore di voci, proveniente dal televisore all'interno...`
` Le luci, la catenella, e il televisore.`
` Tali elementi facevano chiaramente intendere che fossero in stanza, ma...`
` non c'era segno della loro presenza.`
`Genji chiamò nuovamente Eva, tramite lo spiraglio della porta.`
` Ma non ci fu risposta.`
`"...Genji-sama...`
` Cosa dovremmo fare...?"`
`Come parte del loro lavoro, i domestici erano in grado di sbloccare quasi ogni serratura nella villa.`
`Ma non avevano modo di aprire una porta chiusa con una catenella...`
`Il solo modo per aprirla era quello di spezzarla...`
` E nelle procedure ordinarie dei domestici, ciò non era di certo consentito...`
`Un brivido inquietante aveva già iniziato a risalire lungo le loro schiene...`
`Kanon trattenne di nuovo il fiato, e cercò la presenza di qualcuno all'interno, ma non riuscì a sentire alcun segno di vita.`
`"...Andrò a chiamare la madame...`
` Kanon, spezza la catenella."`
`"V-Va bene...!"`
`Kanon, che si era subito affrettato per procurarsi un utensile da taglio, venne fermato da Genji.`
`"Aspetta, Kanon...!`
` Torniamo in cucina, e porta Kumasawa con te.`
` Non agire mai da solo."`
`"...Sì...`
` Sarà fatto..."`
`Kanon pareva chiedersi il perché dover prendersi tale disturbo in una situazione urgente come quella...`
`Ma Genji lo disse per prudenza...`
`Non gli importava cosa potesse succedergli...`
` Ma nella peggiore delle ipotesi, voleva che non accadesse nulla a Kanon.`
`In cucina, Kumasawa stava caricando il cibo sul portavivande,`
` e Nanjo stava aspettando il ritorno di Genji, dato che voleva mostrargli una mossa che riteneva lo avrebbe salvato dalla sconfitta imminente...`
`Ma una volta che Genji tornò, capì immediatamente dal suo aspetto che qualcosa non andasse.`
`"...Oh, diamine... Che cosa è successo, Genji-san...?"`
`"...Dottor Nanjo, sono costernato, ma le chiedo per il momento di interrompere la partita...`
` Kanon, occupati della catenella.`
` Kumasawa, per ora smetti di preparare la cena, e accompagna Kanon.`
` Io mi recherò dalla madame.`
` Venga con me, dottor Nanjo."`
`"C-Cosa è successo...?"`
`Genji prese Nanjo con sé, il quale non aveva ancora compreso la situazione, e uscì di corsa dalla cucina.`
`"...Kumasawa-san,`
` le porgo le mie sentite scuse, ma venga con me, per favore."`
`"C-Cosa è successo, Kanon-san...?"`
`Anche Kumasawa, che non riuscì a capire lo stato degli eventi, pronunciò esattamente le stesse parole di Nanjo, e seguì Kanon, che si era precipitato in corridioio...`
`Kanon, con Kumasawa al suo seguito, si diresse in un magazzino,`
` cercando tra le cassette degli attrezzi e i muri ricolmi di vari strumenti, un attrezzo che potesse essere usato per spezzare la catenella.`
`"Cosa stai cercando...?`
` Ti aiuterò..."`
`"...Dobbiamo spezzare la catenella di una porta...`
` Dov'era quella grossa tronchese..."`
`"La catenella di una porta...?`
` P-Perché dovresti fare una cosa del genere...?"`
`"...La catenella nella stanza della signora Eva e del signor Hideyoshi...`
` Anche se dovrebbero essere all'interno, non hanno risposto neanche quando li avevamo chiamati."`
`Kumasawa impiegò un po' di tempo per capire come fossero correlati lo spezzare la catenella, e la mancanza di una risposta da parte di Eva e Hideyoshi, ma comprese che fosse una situazione urgente.`
`"Forse è questo..."`
`Kanon prese una tronchese molto grande, appesa ad una parete.`
` Era una tronchese, ma per capire meglio cosa fosse, aveva la forma di un grosso paio di pinze...`
`Kanon si ricordò degli avvertimenti sulla pericolosità di quell'utensile, capace di tranciare facilmente un dito...`
`Kanon la afferrò, e si affrettò su per le scale...`
` Lo sapeva già istintivamente.`
`Doveva aprirla, e ogni secondo era cruciale...`
` O forse...`
` era già...`
`"Per favore, aspetta, Kanon-san...!`
` Ahhh... ahhh...!"`
`"...Presto!"`
`Kumasawa alla fine lo raggiunse, respirando ansimante con le mani sulle ginocchia.`
`Quando Kanon cambiò la sua presa sulla tronchese, e alzò lo sguardo verso la porta, glì sfuggì un ‘ah’, per poi rimanere senza parole...`
`"...C-`
`Cos'è, questo...`
` Iiiiiiih..."`
`Kumasawa divenne pallida, ed emise un debole grido...`
`Non c'era da sorprendersi...`
` Perché, proprio lì... sulla porta... c'era un altro disegno raccapricciante, dipinto con una vernice che ricordava del sangue,`
`proprio come il cerchio magico che era stato tracciato sulla saracinesca del magazzino del roseto.`
`Tuttavia, sarebbe stato strano definirlo un ‘cerchio magico’...`
`Questo perché, al contrario di quello che pensano le persone comuni nel sentir parlare di cerchi magici, non vi era dipinto un cerchio con delle forme disegnate al suo interno,`
` ma una figura leggermente più geometrica...`
`Tuttavia, per via dei caratteri particolari che riempivano i vuoti del disegno, diversi da quelli dell'alfabeto occidentale, somigliava indubbiamente al cerchio magico sulla saracinesca...`
`Ma la cosa che lasciò esterrefatto Kanon non era l'angoscia che generava quel cerchio magico...`
`Era che, fino a poco tempo prima, non c'era nulla del genere...!!`
`Era tornato brevemente in cucina.`
` Dopodiché, si era diretto a prendere un utensile in un magazzino, ed era subito tornato indietro.`
`Calcolando i tempi, non potevano essere passati più di cinque minuti...`
`Come si poteva applicare qualcosa di così lugubre in quel lasso di tempo...?!`
`Sembrava davvero essere appena stato disegnato,`
` e sporadicamente rilasciava delle goccie che, nella loro discesa, tracciavano delle grottesche righe rosse, proprio come se la porta avesse preso vita e stesse sanguinando...`
`"...Iiiiiiiih... Iiiiiiiiiiiiiih...!"`
`Kumasawa non riuscì a reggersi in piedi, e si accasciò sul posto...`
` Se non l'avesse fatto Kumasawa per prima, Kanon avrebbe senz'altro voluto fare lo stesso.`
`"...Bea... trice... sama..."`
`"Iiiiiiiiiih...!`
` È opera di {f:5:Beatrice}-sama, che orrore, che orrore...!!"`
`"...!"`
`Kanon deglutì, per poi impugnare la tronchese e avvicinarsi alla porta...`
`Non voleva avvicinarsi a quell'inquietante cerchio magico, e neanche toccare quella sostanza fin troppo simile a del sangue colante...`
`Ma se non si fosse avvicinato, non avrebbe potuto tagliare la catenella.`
`Resistendo ai tremori, deglutì nuovamente, e dopo essersi dato coraggio, si avvicinò ulteriormente, ponendo la catena nella morsa della tronchese...`
`Dopodiché, premette con tutta la sua forza, e tranciò la catenella con molta più facilità di quanto si era aspettato.`
`La catena recisa si divise in due parti, che continuarono ad ondeggiare mentre tintinnavano...`
`"...Kanon-san...`
` c'è una busta ai tuoi piedi...`
` ed è... del padrone..."`
`Anche Kumasawa pareva aver notato la busta in stile occidentale sotto la porta.`
`{n}E che il marchio del sigillo in ceralacca era stato apposto con l'anello del capofamiglia.`
`Per un attimo, Kanon fu indeciso se dovesse esaminare il contenuto della lettera o controllare all'interno della stanza,`
` ma decise di dare la priorità allo scopo per cui era venuto...`
`Kanon tirò fuori un fazzoletto dalla sua tasca.`
` Con tale metodo, non avrebbe lasciato impronte digitali sulla porta...`
`Se le sue peggiori ipotesi si fossero realizzate... la polizia avrebbe indagato anche in quella stanza...!!`
`Aprì lentamente la porta...`
` Riuscì a percepire con maggior chiarezza il suono della televisione, che veniva filtrato debolmente da dentro la stanza.`
`"...Signora Eva...?"`
`Vide la sagoma di Eva, che era distesa supina sul letto...`
` Era sul letto con ancora le scarpe addosso...?`
`Kumasawa, che era entrata con circospezione dopo Kanon, nascondendosi dietro la sua schiena, quando vide Eva in quello stato, gridò nuovamente un piccolo ‘iiih!’.`
`Kanon notò per prime le scarpe di Eva, per cui inizialmente ebbe in mente la strana sensazione che si prova quando ci si mette sul letto con le scarpe...`
` ma quando spostò il suo sguardo in direzione della testa di Eva...`
` neanche Kanon riuscì a trattenere un piccolo grido simile a quello di Kumasawa...`
`In mezzo alla fronte di Eva... c'era qualcosa...`
` Era stato conficcato?`
` Sporgeva dalla sua testa...?`
`No.`
` Al centro della sua fronte...`
` C'era un coltello antiquato?`
` Era stata conficcata un'arma letale di quel genere!!!`
`Alla base dell'incavo della ferita, il sangue sgorgava, bagnando di scarlatto l'altro lato delle lenzuola...`
`Le ginocchia di Kumasawa cedettero ancora una volta, e si accasciò sul pavimento...`
` La sua bocca si apriva e si chiudeva, ma non riuscì nemmeno a gridare...`
`Eva era spirata, con un'arma mortale piantata in fronte.`
` I suoi occhi erano spalancati, e in essi doveva essere rimasta impressa l'immagine della persona che l'aveva uccisa...`
` ma la bocca che avrebbe potuto rivelarla, era stata chiusa per sempre.`
`Anche se la sua fronte era l'ultimo posto dove avrebbero voluto guardare, non riuscivano a distogliere lo sguardo...`
`L'arma era stata incastrata lì nella fronte di Eva, rimanendo quasi in verticale.`
`Sull'impugnatura era presente un motivo complicato, che non ci si aspetterebbe di vedere su un utensile qualunque.`
`...Quella cosa... poteva essere descritta soltanto con la parola ‘occulto’...`
`{n}Era un oggetto pacchiano, con un disegno che raffigurava una sorta di demone.`
`"...E il signor Hideyoshi...?`
` Signor Hideyoshi...!"`
`Eva era sul suo letto, ma l'altro era vuoto.`
`...Dov'era Hideyoshi?!`
`Dopo aver dato un'occhiata indietro a Kumasawa, spaesata ed incapace di reggersi in piedi, controllò il bagno per poter accertare la situazione.`
`Nel momento in cui aprì la porta, venne accolto dal vapore e dal rumore del soffione.`
`Il bagno era dello stesso stile di quelli presenti negli hotel.`
`C'era una tendina impermeabile da usare mentre si era sotto la doccia, per impedire all'acqua di schizzare.`
`La tendina impermeabile era aperta a metà...`
` e Hideyoshi giaceva accasciato nella vasca, completamente nudo e con gli occhi sgranati...`
` e il suo sguardo stava puntando esattamente in direzione di Kanon.`
`Proprio come con Eva, sulla sua fronte era stata conficcata un'arma mortale, il cui motivo ricordava un demone.`
`Dato che il suo capo era rimasto sotto l'acqua calda del soffione, il suo volto non era ricoperto per metà di sangue come quello di Eva...`
` ma era molto straziante vederlo senza vita, mentre era ancora sotto la doccia...`
`In quel momento, la voce di Natsuhi risuonò per il corridoio.`
`{n}Probabilmente stava arrivando con Genji.`
`"...A-Ancora con questi graffiti...`
` E questa lettera...?`
` Cosa c'è scritto?"`
`"Non saprei... non l'ho ancora letta."`
`"...Non dovremmo metterci mano in maniera incosciente...`
` Potrebbero esserci rimaste le impronte digitali del colpevole...`
` Dovremmo consegnarla alla polizia..."`
`"...È stata volutamente lasciata qui.`
` Ad ogni modo, non sarà rimasta alcuna impronta."`
`Non appena disse ciò, raccolse la busta...`
`E prima di esaminarne il contenuto, entrò anche lei nella stanza... trovando Eva deceduta.`
`"...E-Eva-san...!!!!"`
`"...Madame... c'è anche il signor Hideyoshi..."`
`"...Q-Questo è...`
` disumano..."`
`"...Kanon, chiudi la doccia...`
` È già uno spettacolo pietoso così com'è...!"`
`"...S-Subito."`
`Kanon girò la valvola con un fazzoletto in mano, e arrestò il getto d'acqua.`
`Nella vasca da bagno era caduto un flaconcino di bagnoschiuma, con il tappo lasciato aperto...`
`Doveva essere stato assalito mentre si stava facendo il bagno...`
` Sulla vasca bianca era rimasto rappreso un piccolo schizzo di sangue, creando uno strano contrasto tra il rosso e il bianco.`
`"...Dottor Nanjo..."`
`"...H-Ho capito...`
` Nessun segno di ipostasi cadaverica...`
` E il rigor mortis non è ancora iniziato.`
` Sembrerebbe che sia passata circa un'ora dal loro omicidio..."`
`"Però... come può un'arma dall'impugnatura così corta fare questo ad un cranio...?`
` Non riesco a concepirlo..."`
`Nanjo controllò il loro battito cardiaco e le loro pupille, accertandosi nuovamente della loro dipartita...`
`Kanon pensò ad una cosa, mentre assisteva alla sua reazione da professionista...`
`Non aveva capito ad un primo sguardo che erano trapassati, senza dover eseguire tutta quella procedura?`
`Nanjo pensò di rimuovere le armi incastrate,`
` ma decise che sarebbe stato meglio lasciare più intatta possibile la scena per la polizia, e non vi mise mano.`
`Ma, osservandole alla base più da vicino, non avevano una lama.`
` Non avevano un'aria afillata, bensì sembravano più coniche...`
`Più che ad un coltello, somigliavano ad una specie di lancia dal manico corto, la cui forma peculiare era più adatta ad infilzare che a tagliare.`
`Alcuni, invece che a delle lance corte, le avrebbero paragonate a degli spessi punteruoli per il ghiaccio.`
`Ad ogni modo, i fregi inquietanti con cui le armi erano state realizzate, rendevano palesi gli scopi ripugnanti per cui erano state originariamente create,`
`così come i modi in cui li avrebbero compiuti, rendendo superflua qualsiasi parola.`
`Cercando di sfuggire il prima possibile a quel disgutoso vapore presente nel bagno,`
` Natsuhi si coprì la bocca con un fazzoletto, e uscì di corsa dalla stanza...`
`Era bastato un istante per imprimere nei suoi occhi quella loro immagine orribile.`
` Era certa che, se avesse continuato a guardarli, quella visione non avrebbe mai abbandonato la sua vista...`
`Il senso di nausea crescente era esattamente lo stesso che ebbe quella mattina, al magazzino nel giardino...`
`Con la schiena rivolta verso la camera per gli ospiti, Natsuhi combattè per un po' contro i conati di vomito...`
`"...I-In ogni caso, non possiamo lasciare che i ragazzi entrino in quella stanza...`
` Non possiamo lasciare che George-kun li veda.`
` Presto, chiudetela...!"`
`"...S-Sì, dobbiamo fare in modo che non li veda...`
` Se George-san vedesse i suoi genitori in quello stato così cruento..."`
`Ma dal rumore dei passi concitati che avanzavano lungo il corridoio, era chiaro che fossero quelli di George, prima ancora che si precipitasse nella stanza.`
`George stava aspettando nel salotto, insieme agli altri ragazzi.`
`Ma quando vide Genji chiamare Natsuhi, e quest'ultima impallidire per poi affrettarsi ad uscire dal salotto, ebbe un brutto presentimento.`
`E quando vide un vasto gruppo di persone radunatosi di fronte alla camera per gli ospiti, ne fu certo...`
`"Papà!!!`
` Mamma!!!"`
`"...Ah...`
` C-Cos'è questo...?`
` Un... Un altro cerchio magico?!"`
`"..."`
`"Zia Eva e zio Hideyoshi stanno bene, giusto?!`
` Ehi, Kanon-kun!`
` Cos'è tutto questo baccano?!"`
`"...Signorino Battler`
`..."`
`Anche se Kanon non rispose, l'urlo di George, che era sfrecciato dentro la stanza, fece loro capire tutto quello che c'era da sapere.`
`"...UwaaaaaaaaaaaaaAAAAAAAAAAAaaaaah!`
` Chi...`
` Chi ha fatto una cosa simile?!!`
` Lo ammazzo, lo ammazzo!!!"`
`"...George-kun...`
` sii forte..."`
`Natsuhi poggiò una mano sulla spalla di George, ma lui la scosse via con violenza...`
`George si accasciò a fianco ad Eva, e affondò la faccia sul letto, piangendo a dirotto davanti al volto di sua madre.`
`Dopodiché, sferrò al letto una serie di pugni, uno dopo l'altro...`
`"...C-`
`Cugino George...`
` F-Fatti forza...`
` Dico bene...`
` Battler?"`
`"...Signorino Battler..."`
`Battler... aveva la schiena poggiata contro il muro del corridoio...`
` e si stava coprendo gli occhi con la mano destra, piangendo in maniera incontrollata...`
`"È ingiusto...`
` È così ingiusto...`
` Sì è dichiarato alla ragazza che amava, ed il giorno dopo l'ha persa...`
` E nello stesso giorno, sono stati uccisi anche sua madre e suo padre...`
` Si può essere così spietati...?"`
`...Naturalmente, sarebbe stato ugualmente triste a prescindere da chi fosse morto.`
` Ma Battler... era molto più dispiaciuto per quelli che erano rimasti.`
`Tutti i presenti avevano perso qualcuno a loro caro.`
` George non era l'unico da compatire...`
`Tuttavia... il dolore di George sormontava quello degli altri.`
`"...Battler..."`
`"Lo so.... che tutti prima o poi moriremo...`
` Presto o tardi, ad ogni persona arriverà il giorno in cui dovrà affrontare la perdita causata da un lutto...`
` Ma per il fratellone quel giorno doveva essere molto lontano...`
` e queste morti non sarebbero dovute avvenire una dopo l'altra in successione...!!"`
`"Che crudeltà...`
` Troppa crudeltà...`
` Quel bastardo...`
` Quel bastardo...!`
` Non ha... neanche un briciolo di compassione umana...?!!`
` Uuu{0}u{0}u{0}u{0}u{0}u{0}u{0}uughhhh!!!"`
`"...Uuh...`
` Battler... non piangere, non piangere..."`
`Maria confortò Battler con tono apatico...`
` Lui si asciugò le lacrime con veemenza.`
`"Aah...`
` Cazzo... Non piangerò più...`
` Non verserò mai più né lacrime amare, né lacrime di tristezza..."`
`"Aah, è tutto inutile.`
` Siamo stati messi all'angolo dalla strega.`
` Vuole tenerci sulla difensiva...!`
` Ma è inutile, è tutto inutile!`
` Rigirerò la scacchiera...!!`
` Quel bastardo pensa che siamo dei pecoroni impauriti privi di vie di fuga fino a domani..."`
`"Ma gli rigirerò tutto in faccia!!`
` Neanche quello stronzo potrà fuggire dall'isola fino a domani...!`
` Sarà quel bastardo, non noi, a dover correre a nascondersi mentre se la fa sotto come un poppante!"`
`"Ti smaschererò, stanne certo.`
` Entro domani...`
` no, mica aspetterò fino a domani, entro stanotte.`
` Ti prenderò per il colletto questa notte stessa...!!"`