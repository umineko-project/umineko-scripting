`Dopo averli allontanati via... nessuno di noi proferì parola...`
`Tutti i sospettati erano stati allontanati.`
` Li avevamo cacciati, sebbene sapessimo che tra loro potevano esserci degli innocenti...`
`Li avevamo cacciati via dal paradiso,`
` dove noi non avevamo motivo di sospettarci a vicenda.`
`Ma a motivare la loro espulsione era stato il peggior peccato possibile: dubitare del prossimo...`
`Se avessimo accettato l'esistenza di una 19ª persona, l'esistenza della strega...`
` avremmo potuto fidarci l'un l'altro, e conversare tra di noi in questa stanza, faccia a faccia.`
`In quel momento,`
` decidemmo di allontanare tutte le persone sospette...`
`Ma... era stata la cosa corretta da fare?`
`Durante quel silenzio che non sembrava aver mai fine, quel peccato non faceva altro che tormentarci...`
`Zia Natsuhi si era sprofondata sul divano, rivolta verso la porta senza mai lasciare andare il suo fucile, nemmeno per un istante...`
`Probabilmente, sarebbe stata capace di fissare la porta senza chiudere occhio per tutta la notte.`
`Attraverso uno spiraglio tra le tende chiuse della finestra,`
` il fratellone George stava scrutando la villa, e il cortile che la circondava...`
`Non sapevo se stesse controllando se qualche ombra sospetta si sarebbe riflessa sulla finestra...`
` o se stesse riflettendo tra sé e sé.`
`Jessica si era seduta sul divano con una postura inclinata, accanto a zia Natsuhi... con un'espressione in volto priva di vita...`
`E come ogni tanto si ricordava di fare, tirava fuori l'inalatore che usava per i suoi attacchi d'asma, per poi tenerselo in bocca...`
`Il fratellone me l'aveva detto poco prima, ma...`
` apparentemente a Jessica piaceva Kanon-kun.`
`Sembrava fosse una sensazione così vaga, da non esserne lei stessa consapevole...`
`Sapete a cosa mi riferisco.`
` Sono quel genere di cose che le persone attorno a noi tendono a notare prima della persona in questione...`
`Se così fosse...`
` forse si era resa conto dei suoi sentimenti solo dopo la morte del suo amato...`
`Sicuramente era in uno stato davvero miserabile e deplorevole.`
`A ripensarci... Kanon-kun era colui che le aveva passato l'inalatore...`
` Forse era quello ciò che si stava ricordando.`
`Io... rovistai nella libreria di nostro nonno, intento a cercare il significato del cerchio magico scritto sul secondo foglio della lettera.`
`Sebbene ci fossimo rinchiusi qui in una posizione difensiva, la mia natura ribelle mi spingeva a muovermi all'attacco, cercando qualche soluzione...`
`Dopotutto, fino a domani mattina c'era un sacco di tempo.`
` Chi potrebbe biasimarmi per come lo stavo impiegando?`
`Nessuno sembrava mostrare grande interesse per quel cerchio magico...`
`Il suo significato era criptico, ed erano certi che in esso era incluso un messaggio che, una volta compreso, ci avrebbe causato ulteriore angoscia...`
`Anch'io ero della stessa opinione...`
`Tuttavia, non potevo lasciar perdere, così ammazzai il tempo tentando di investigarci...`
`"Ti vedo pimpante...`
` Hai trovato qualche possibile indizio...?"`
`"...Niente di niente.`
` Prima di tutto, è già un'impresa trovare un libro scritto in giapponese...`
` Quante cavolo di lingue sapeva leggere il nonno?`
` Davvero notevole."`
`"Non sei stanco, Battler-kun...?`
` Dovresti riposarti, mentre qualcun'altro resta sveglio.`
` Zia Natsuhi ci ha detto di restare vigili per tutta la notte, ma i nostri corpi non reggeranno mai.`
` Dovremmo fare dei turni di riposo."`
`"Allora riposa prima tu, fratellone...`
` Io cercherò per un altro po', finché non mi verrà sonno."`
`"...Ti riferisci al cerchio magico di prima?"`
`"...Già.`
` Ne abbiamo di tempo da buttare...`
` Ho pensato che sarebbe interessante scoprire che tipo di messaggio {f:5:Beatrice}-sama avesse messo al suo interno."`
`"...Piantala.`
` Se fai così, diventerai ossessionato da questa roba strana."`
`"Stai tranquilla.`
` Sono stato certificato da Maria...`
` Ha detto che non ho un briciolo di talento spirituale.`
` Ihihih...!"`
`"...Secondo voi...`
` siamo stati troppo crudeli...`
` con Maria?"`
`"...Jessica.`
` Adesso non pensarci."`
`"...Ma, mamma...`
` Se Maria non c'entrasse nulla, e il colpevole fosse un altro...`
`{n}per lui sarebbe di certo un bersaglio facile da colpire...`
` Se venisse uccisa per questo...`
`allora noi... l'abbiamo mandata a morire..."`
`Ripiombò un silenzio opprimente...`
` Jessica sembrava rimpiangere di essersi fatta prendere dalle emozioni e di averle lanciato insulti...`
`Era sempre stata così...`
` Esagerava nei modi, per poi pentirsene in seguito.`
`"...Capisco come ti senti, ma Maria era in contatto con il colpevole,`
` e tra l'altro, ha più volte gettato fumo nei nostri occhi per aiutarlo...`
` Mi sento sollevata per averli allontanati."`
`"...Le tue parole sono molto dure, zia Natsuhi...`
` Non potrebbero essere sciocchezze dette da una bambina di nove anni?"`
`Le domandai con ipocrisia...`
` Io stesso avevo pensato in diverse occasioni che Maria fosse inquietante, e avevo dubitato da che parte stesse...`
`E non potevo negare che, quando Maria venne cacciata da questa stanza, provai un senso di sollievo...`
`"...Se le cose stanno così,`
` allora domani porgeremo le nostre scuse...`
` Mi farò carico di tutta la responsabilità per averli allontanati...`
` Non sono cose per cui dovreste impensierirvi."`
`Dalle parole di zia Natsuhi percepivo una rassegnata, ma ferma determinazione...`
`Per proteggere sua figlia, aveva cacciato con risolutezza i sospettati...`
`E se il risultato era il lasciar morire gli individui che furono tragicamente sospettati, che così fosse...`
` era pronta a prendersi la piena responsabilità.`
`"...Perché Maria ripeteva quelle cose?`
` Si è condannata da sola..."`
`"...Penso che la ragione per cui Maria-chan sia tanto devota alle streghe e alla magia...`
` sia per colpa di zia Rosa."`
`"Per colpa di zia Rosa?`
` Che cosa c'entra lei?"`
`"...Non lo hai notato, Battler-kun...?`
` Il vero padre di Maria-chan è svanito molto tempo fa, senza lasciare tracce...`
` Anche se lei copriva la cosa dicendo che è in un viaggio di lavoro all'estero."`
`"...Nella famiglia Ushiromiya, parlare della famiglia di Rosa-san era diventato una sorta di tabù."`
`"Credo che la zia abbia persino pensato di risposarsi...`
` Ma credo che la presenza di Maria-chan le sia stata d'ostacolo, rendendoglielo molto difficile...`
`{n}Dopotutto, qualche volta, la zia...`
` si lasciava molto prendere dalle emozioni, e colpiva Maria-chan."`
`"...Sono d'accordo...`
` Sembrava che zia Rosa si stesse sforzando di farsi piacere Maria..."`
`"Il che vuol dire...`
` che non la apprezzava...`
` Probabilmente riteneva Maria un intralcio ad un secondo matrimonio..."`
`"...Penso che il rifiuto emotivo da parte di sua madre debba averle lasciato una ferita psicologica profonda da piccola...`
` E così si imbattè da qualche parte nell'hobby dell'occulto, e ci si immerse abbastanza da poter ricoprire il buco nel suo cuore..."`
`"Te lo ricordi?`
` L'idea che Maria-chan ha sulle streghe non è affatto negativa...`
` Hai presente ieri, alla spiaggia, quando ci mostrò il suo quaderno...?"`
`"...Sì...`
` Era pieno di quei buffi scarabocchi."`
`Ieri, in spiaggia, quando dubitammo dell'esistenza delle streghe...`
` Maria si era infervorata, e aveva iniziato a spiegarcele.`
`E in nessuna di quelle pagine vi era il disegno di una strega dall'aspetto orrendo.`
`Erano tutte streghe bellissime e gioiose, disegnate con diversi colori.`
`Non avevano assolutamente nulla di sinistro, a differenza di come un ragazzo avrebbe potuto immaginarle...`
` Erano esseri adornati da abiti stupendi, che con le loro misteriose magie potevano esaudire i sogni delle persone, e renderle tutte felici...`
`Il dolore di non essere amata da sua madre...`
`Maria chiese aiuto alle streghe, esseri che avrebbero potuto soccorrerla, e che avrebbero potuto darle la felicità.`
`Un giorno, una strega sarebbe venuta da lei, e usando una magia meravigliosa, le avrebbe portato la felicità...`
`Sebbene lei ci credesse, nel corso della sua crescita la realtà avrebbe ridotto in frantumi i suoi sogni fugaci, pezzo per pezzo...`
`Se qualcuno che affermava di essere la strega di Rokkenjima...`
` apparisse di fronte ad una ragazzina come lei,`
` e le sussurrasse che l'avrebbe portata nella Terra Dorata, dove poteva essere felice...`
`"...`
`Io...`
` a questo punto, devo confessare cosa sto provando...`
` Forse...`
` cacciare via Maria-chan... anzi, anche Genji-san e gli altri...`
` è stato... uno sbaglio..."`
`"...Non è stato...`
` piacevole farlo..."`
`Proprio Jessica, che li aveva fronteggiati e rivolto loro parole di rifiuto...`
` doveva sentirsi dilaniata dal rimorso in quel momento.`
`"Dunque, come spiegate quella lettera?`
` Nessuno potrebbe averla piazzata lì, eccetto le quattro persone dietro di noi.`
` Me ne sono accertata con i miei stessi occhi..."`
`"Se quei quattro sono innocenti, come è stata messa quella lettera in una camera chiusa con otto persone?"`
`"...Hai ragione...`
` Se la si mette in questo modo, quei quattro sembrano davvero sospetti...`
` Però...`
`{i:è tutto inutile}.`
` Aah, {i:è tutto inutile}..."`
`"Inutile...? Di cosa parli?"`
`"Già...`
` Forse non servirà più a niente, ma lasciatemi rigirare la scacchiera ancora una volta...`
` Per farla breve, non vi sembra strano che uno di quei quattro sia veramente il colpevole?"`
`"...Vero...`
` Piazzarla così spudoratamente sul tavolo non sarebbe come ammettere che il colpevole sia uno di loro...?"`
`"Già, è strano...`
` Se avessero voluto farlo, potevano ad esempio inserirla nello spiraglio della porta, e fingere che fosse stata infilata all'esterno, dal corridoio!`
`Esatto, avrebbero dovuto capire che, se non facevano sembrare che il colpevole fosse fuori da questa stanza, sarebbero stati sospettati!"`
`"Sì, proprio così...`
` Se il colpevole era uno di loro quattro,`
` mettere così a caso quella lettera nel bel mezzo del tavolo sarebbe stato solo un rischio, oltre che un gesto insensato..."`
`"Ma tralasciando il trucco usato per piazzare lì la lettera,`
` se presumiamo che il colpevole sia un altro al di fuori di loro quattro... ovvero, che si trova fuori dalla stanza,`
` allora costui aveva molto da guadagnare da quella lettera..."`
`"...Smettila, Battler-kun...`
` Al momento è una questione irrilevante."`
`Natsuhi-san intuì immediatamente dove stessi andando a parare...`
`No, forse lo aveva notato molto prima che io ci arrivassi, e si era semplicemente trattenuta...`
`"...Se il colpevole si trovasse fuori dalla stanza... e noi ci fossimo rinchiusi in una camera chiusa dove non avrebbe potuto interferire da fuori, per lui era finita...`
`Giusto.`
` Non è come quando proposi la teoria che il nonno potesse essere scomparso dalla sua stanza...?"`
`"Una teoria per cui nostro nonno aveva lasciato la stanza di sua spontanea volontà...`
` Se il colpevole avesse usato qualche strategia per cercare di attirarlo fuori, e il nonno fosse uscito da solo, allora..."`
`Ripensandoci... Maria lo aveva detto, quando notammo il cerchio magico dello scorpione sul pomello della porta per lo studio...`
`{f:5:Beatrice} non poteva sfondare quella porta.`
`Ma forse poteva indurlo ad uscire dallo studio di sua spontanea volontà.`
`"...Quindi...`
` siamo caduti in pieno nella trappola del colpevole...`
` e abbiamo spinto fuori dei nuovi candidati per i sacrifici."`
`"...Genji e gli altri non sono degli sciocchi.`
` Se vogliono proteggersi, troveranno presto un altro luogo sicuro che non sia questa stanza.`
` Sono certa che si saranno nascosti lì."`
`Zia Natsuhi non aveva risposto alla domanda...`
`Ella stessa aveva capito che quella lettera era una trappola, nel caso il colpevole non fosse in quel gruppo.`
`Tuttavia, non valeva la pena correre il rischio di richiamare delle persone che aveva già cacciato fuori una volta...`
`Per zia Natsuhi, al momento il suo unico e importante dovere era quello di proteggere i ragazzi...`
`Riteneva che, a tal fine, era inevitabile qualche sacrificio...`
`"...Ehi, zia Natsuhi.`
` Posso essere diretto...?`
` Cosa avresti fatto se, in quell'istante, dietro di te ci fosse stata per caso anche Jessica...`
` Avresti cacciato fuori dalla stanza anche lei, zia?"`
`"..."`
`"È vero che sono avvenuti degli eventi brutali...`
` Ma come madre, hai pensato a proteggere ad ogni costo tua figlia, zia Natsuhi.`
` A causa di questo dovere, li hai cacciati fuori, preparandoti ad essere attaccata per questa scelta..."`
`"Non lo dico per accusarti o altro...`
` Ma, ecco...`
` stavo pensando a come Jessica avesse una gran madre."`
`"...Giusto...`
` Zia Natsuhi, hai continuato a guidarci attraverso tutti questi casi che proseguono fin da stamattina, senza mai perdere la tua compostezza..."`
`"Se anche tu ti fossi fatta prendere dal caos, ora saremmo tutti nelle mani del colpevole...`
` Perciò, penso che dovremmo tutti ringraziarti, zia."`
`"...Grazie."`
`"...`
`Quindi, Battler... quello che stai cercando di dire è...`
` che vorresti che fosse una madre anche per Maria..."`
`"..."`
`"...Io...`
` ho sempre pensato a Maria come ad una vera sorellina, e mi è molto cara...`
` Eppure...`
` ne sono successe di tutti colori, c'è stato un po' di casino e...`
` le ho detto molte cose cattive, finendo per ferirla..."`
`"Mamma...`
` ti prego.`
` Stiamo insieme a Maria...`
` anzi, insieme a tutti gli altri...`
` Tra di noi...`
` non c'era nessun colpevole...`
` Il colpevole di questo caso è...`
` la strega {f:5:Beatrice}, no?`
` Perciò... basta sospettarci a vicenda..."`
`Zia Natsuhi chiuse gli occhi per un attimo...`
`Forse stava patendo nuovamente il suo mal di testa lancinante... o forse si stava ricordando di qualcosa...`
`"...`
`Jessica...`
` Tu sei la mia preziosa figlia... che ho finalmente ricevuto dopo dodici anni di matrimonio con mio marito.`
` Sarei disposta a diventare qualsiasi demone, pur di proteggerti."`
`La parte finale era abbastanza sentita...`
` Sapeva bene che era un discorso idealistico, ma ciononostante, era fortemente risoluta nel proteggere sua figlia, anche se sarebbe dovuta diventare un demone per farlo...`
`Ma era per via della consapevolezza del suo peccato, il quale la tormentava...`
`Era stata una lunga giornata...`
` Era successo di tutto in un solo giorno... ed eravamo costantemente messi alle strette...`
`Chissà se saremmo riusciti a vedere la giornata seguente...`
`...E-Eccolo.`
`"...L'ho trovato...`
` È questo cerchio magico."`
`Nel libro che stavo sfogliando, avevo alla fine trovato lo stesso cerchio magico che era stato disegnato sul secondo foglio della lettera.`
`Anche il fratellone George ci diede un'occhiata.`
`Il nome di quel cerchio magico... era il terzo pentacolo di Marte.`
`Le scritte in ebraico provenivano da una sezione dell'Antico Testamento: Salmi 77, versetto 13.`
`‘Quale dio è grande come il nostro Dio?’`
`Quel pentacolo significava...`
` ‘discordia’...`
` Istiga divisioni interne, e fa precipitatare il nemico verso la propria rovina.`
`"...Ehi ehi...`
` Ma siamo seri...?"`
`Poteva esserci una descrizione più accurata della nostra situazione e del nostro stato mentale?`
`Non potevamo far altro che rimanere senza parole.`
`"...Quindi... questa lettera era una trappola...?!`
` Come ha fatto a metterla qui?!`
`{n}A parte noi otto non c'era nessuno nella stanza, o sbaglio?!"`
`"C-Comunque sia, lasciamo perdere per ora come sia riuscito a metterla...`
`{n}Ad ogni modo, il colpevole aveva un solo obiettivo!`
` Voleva spargere il seme del dubbio all'interno di questo studio impenetrabile, facendo sì che cacciassimo gli agnelli sacrificali con le nostre mani...!!"`
`"In tal caso... quello a cui mira... sono le persone uscite fuori...!!"`
`"M-Mamma... cosa dovremmo fare?!!`
` Loro quattro sono in pericolo...!"`
`"..."`
`Era naturale che zia Natsuhi mantenesse un silenzio poco rassicurante...`
`{n}Anche se tutto questo era una trappola del colpevole, e i quattro cacciati via erano in pericolo,`
` non aveva niente a che vedere con l'incolumità delle quattro persone lì presenti.`
`E non c'era modo di provare l'innocenza delle quattro persone espulse...`
`{n}Se era pronta a lasciare che morissero, allora non avrebbe assolutamente dovuto lasciare la stanza...`
` Era la cosa più sicura da fare!!`
`All'improvviso, in quel momento riverberò per la stanza lo squillare incessante di un telefono.`
`Era un telefono interno antico, posto sulla scrivania dello studio del nonno...`
`Suonò non appena la conversazione iniziò.`
` Era ovvio che pensassimo fosse una chiamata SOS di quelli che avevamo cacciato via.`
`Ma Zia Natsuhi disse:`
`"...C-Come ha fatto il telefono?!`
` Dovrebbe essere guasto e inutilizzabile...!!"`
`"Non importa...!`
` Potrebbe essere una chiamata di Maria e gli altri che ci chiedono aiuto...!"`
`"Se il malfunzionamento dei telefoni fosse opera del colpevole fin dall'inizio...`
` allora questa chiamata...`
` sarebbe..."`
`Con quella frase, la suoneria del telefono, che ci sembrava un grido che chiedeva aiuto, mutò in un richiamo agghiacciante, che proveniva da qualcuno che non potevamo identificare...!`
`Zia Natsuhi era esitante ad alzare la cornetta.`
`"R-Rispondiamo, zia...!`
` I telefoni potrebbero essere ripartiti per qualche ragione...`
` Potrebbe essere una chiamata urgente da Maria-chan e dagli altri...!"`
`"Giusto...!`
` E se, nel peggiore dei casi, fosse una chiamata del colpevole, allora tanto meglio!`
` Sentiamo cos'ha da dire...!`
` È solo una telefonata.`
` Può dire quello che gli pare attraverso la cornetta, ci scivolerà tutto addosso...!!"`
`"...Se non risponderai tu, zia...`
` allora lo farò io...!"`
`"...R-Risponderò io...`
` Pronto?"`
`Allungai la mia mano per prendere la cornetta, ma zia Natsuhi la prese prima che potessi raggiungerla...`
`Restammo tutti col fiato sospeso, mentre cercavamo di capire chi fosse la persona dall'altra parte della cornetta...`
`Tuttavia, era solo zia Natsuhi a parlare, ripetendo ‘pronto’ per un po'...`
`Una telefonata muta...?`
` Maria e gli altri non avrebbero mai potuto fare una cosa tanto raccapricciante...`
`Il che voleva dire...`
` che quella telefonata...`
` poteva davvero...`
` essere quella del...?`
`Natsuhi smise di ripetere ‘pronto’, e tese le orecchie...`
`Sembrava che stesse sentendo qualcosa in lontananza... un suono molto distante dal ricevitore.`
`...Che cos'era...?`
`"...Eh...?`
` Questo è...`
` un canto...?"`
`"Un canto? Che genere di canto è, zia?"`
`"...Non saprei.`
` Non lo sento bene... È qualcuno che canta dall'altra parte del telefono...`
` Mi chiedo cosa possa essere..."`
`"D-Dammelo un secondo...`
` Pronto?!`
` ...?!"`
`Agguantai un po' bruscamente la cornetta dalla mano di una stupita zia Natsuhi, e la misi sul mio orecchio...`
`All'inizio, non sentivo niente...`
`Ma... dato che ero stato avvisato, me ne accorsi...`
`Udivo qualcosa, ma più che una voce bassa di qualcuno...`
` era una ragazzina lontana dal ricevitore, che intonava una canzone...`
`La voce che sentivo sembrava quella di Maria... ma anche ammettendo ciò, la situazione acquisiva sempre più assurdità.`
`Quantomeno, non poteva essere Maria la persona che aveva effettuato la chiamata.`
` Perché Maria era distante dalla cornetta, e stava cantando.`
`...In tal caso, potevano essere stati Genji-san, Kumasawa-san, o il dottor Nanjo...`
`Eppure, non stavano dicendo nulla...`
` Perché...?`
` Per quale motivo...?`
` Chi era... la persona che aveva effettuato la telefonata...?!?!`
`"Ehi!!`
` Pronto?!!`
` Chi sei? Rispondimi!!`
` È Maria quella che canta?!`
` Ti ho detto di rispondermi!!"`
`"C-Cosa sta accadendo?!`
` Che succede?!"`
`"Non lo so...!`
` Tutto ciò che posso dire è che...`
` probabilmente è una trappola... e Maria è in pericolo..."`
`Zia Natsuhi prese nuovamente la cornetta, ma dopo aver capito che non avrebbe ottenuto nulla, a prescindere da quante volte avrebbe chiesto spiegazioni, riagganciò.`
`Dopodiché, compose velocemente un numero...`
` per poi schioccare la lingua.`
`Già, se i telefoni avessero ripreso a funzionare, avremmo potuto contattare la polizia...`
` Ma a giudicare dalla sua reazione, la linea esterna era ancora scollegata.`
`"...A-Andiamo!`
` Dobbiamo andare, anche se sappiamo che può essere una trappola!"`
`"Sì, hai ragione!!`
` Jessica, zia Natsuhi, voi restate qui!"`
`Quando io e il fratellone cercammo di uscire dalla stanza, zia Natsuhi ci fermò.`
`"Aspettate...`
` Non posso lasciarvi andare da soli.`
` Verrò anch'io.`
` Jessica, tu aspetta qui."`
`"E dovrei essere l'unica tagliata fuori?!`
` Non scherziamo, vengo anch'io...!!"`
`"Già, potrebbe essere la cosa migliore da fare...`
` Se l'obiettivo della chiamata era di farci disperdere ulteriormente, non sarebbe saggio lasciare qualcuno a badare alla stanza."`
`"Non abbiamo tempo per discutere.`
` Andiamo tutti insieme!"`
`Zia Natsuhi sollevò il fucile, e si mise a capo della fila.`
`Non potevo andarmene senza un'arma.`
`Presi un candelabro a tre bracci, che probabilmente serviva per qualche bizzarro rituale, e lo presi come mia arma.`
`Aveva degli spuntoni per poter infilare le candele, sebbene fossero corti, per cui era quasi come una lancia a tre punte.`
`E così noi quattro lasciammo lo studio.`
` Uscimmo da quella stanza, che sarebbe stata il posto più sicuro all'interno della villa.`
`Facendo questo, eravamo stati attirati fuori, nonostante ci fossimo barricati in una camera chiusa sicura...`
` Probabilmente...`
` stavamo ripetendo le stesse azioni che fece il nonno, quando scomparve dalla sua stanza...`
`"Mariaaa!!`
` Dove seiiii?!`
` Rispondimiii!!"`
`Drizzai le orecchie, ma non sentii niente...`
` La villa non era angusta, e siccome il tifone di passaggio stava facendo i suoi ultimi scroscii, il suono della pioggia era più frastornante che mai.`
`"...Maria-chan aveva detto che voleva vedere la TV in salotto, giusto?!`
` Scendiamo al piano di sotto!"`
`"...Giusto.`
` Proviamo ad andare lì...`
` Guardatevi intorno!"`
`"Sì!!"`
`Con zia Natsuhi al centro, che aveva il fucile in posizione, e il dito poggiato sul grilletto,`
` ci spostammo in gruppo, schiena contro schiena, controllando con vigilanza in tutte le direzioni...`
`Era come se il potere di quel cerchio magico, creato per causare discordia, avesse funzionato...`
` Ci eravamo divisi, ed inoltre, ci aveva trascinato in un territorio pericoloso...`
`In altre parole, in quel momento stavamo seguendo il copione stilato dal colpevole...`
` Eravamo in una dimensione a noi aliena, dove non sarebbe stato strano se fosse avvenuto qualcosa all'improvviso...`
`Zia Natsuhi puntava nervosamente la canna del fucile ad ogni angolo buio e ombroso.`
`I suoi movimenti sembravano più dettati dal panico che dalla cautela...`
`Ma il fucile che aveva in mano sarebbe stato un asso nella manica, che il colpevole senz'altro temeva...`
`"...Stavo pensando ad una cosa.`
` Non sarebbe impossibile trafiggere il petto di qualcuno con uno di quei ‘punteruoli’, come è avvenuto con Kanon-kun...`
`{n}Ma non è affatto facile perforare il cranio e infilzare la fronte di un uomo nel modo subito dai miei genitori."`
`"Pensi che il colpevole abbia un tale ammontare di forza bruta...?!"`
`"...Probabilmente avrà un'arma a munizioni, con cui può sparare quei ‘punteruoli’, o forse trapanarli.`
` La loro impugnatura è troppo corta per venire infilzati tanto in profondità con la sola forza umana."`
`"...Ad ogni modo, è abbastanza potente da trapassare un cranio...`
` Pare che la lesione di Kanon avesse perfino raggiunto i polmoni...`
` Non fatevi avanti, neanche se vedeste il nemico.`
` Non spostatevi dalla mia schiena."`
`Quanto poteva essere sinistra e spaventosa un'arma che poteva sparare quei terrificanti punteruoli...?`
`E avrei potuto opporre della resistenza con quel candelabro che avevo tra le mani?`
`Nel primo omicidio, il colpevole aveva probabilmente assalito tutti e quattro i nostri genitori, uno alla volta, mentre discutevano sulla questione dell'eredità nella sala da pranzo...`
` E anche noi eravamo in quattro...`
`Apparentemente, non ero l'unico a pensarlo...`
`Il fratellone George,`
` Jessica...`
` e anche Zia Natsuhi...`
` stavano aguzzando i sensi quanto più potevano, e avanzavano lentamente, passo dopo passo, mantenendo la loro tensione alle stelle...`
`Aaah, avevamo commesso un grande sbaglio...`
`Il seme del dubbio era stato piantato da quella singola lettera... avevamo lanciato Maria e gli altri in un mondo terrorizzante...`
`Raggiungemmo finalmente il piano terra...`
` Il salotto era esattamente a fianco del corridoio.`
`Quando aguzzammo l'udito... potevamo sentirla a malapena...`
` Era il canto inquietante di Maria.`
`Non stava cantando in maniera naturale e di buon umore...`
`Cantava in modo robotico, come se stesse a lezione e le fosse stato ordinato di farlo...`
`Il canto da lei intonato era una classica canzone tradizionale, che sicuramente chiunque aveva recitato a scuola, almeno per una volta...`
`Ma perché... farlo... nel cuore della notte... da sola... in continuazione... come se ne dipendesse la sua vita... perché...?!`
`Quando avevamo lasciato da poco lo studio, avevamo chiamato a gran voce Maria, chiedendole dove fosse...`
`Ma stavolta, nessuno disse nemmeno una parola...`
`Trattenemmo il respiro, e avanzammo, coprendo il rumore dei nostri passi... tenendo occhi e orecchie ben aperti, in preda all'ansia...`
`La porta del salotto era chiusa.`
` Ma attraverso di essa, potevamo sentire la voce di Maria che cantava...`
`Zia Natsuhi mise la mano sul pomello...`
` quando il fratellone George la fermò.`
`"...Aprirò io la porta...`
` Zia Natsuhi, Battler-kun, preparate le vostre armi."`
`"...D'accordo...`
` Sii prudente."`
`"Potrebbe attaccare appena la apriamo...`
` Fai attenzione, cugino George...!"`
`"...Certo...`
` Allora... la apro...`
` Eh?!"`
`Stava cercando di spingere la porta, ma sentì immediatamente la resistenza del lucchetto.`
`Zia Natsuhi prese un mazzo di chiavi dalla sua tasca e lo diede a George...`
`C'erano circa dieci chiavi, e nessuno di noi aveva idea di quale fosse quella giusta.`
`Perciò, George dovette testare diverse chiavi tintinnanti...`
`Siccome avevamo celato il rumore dei nostri passi, e ci eravamo preparati per un attacco a sorpresa nel salotto, tutto ciò sembrava un errore fatale...`
`Per tutto il tempo, riuscimmo a udire dal salotto la voce di Maria, che intonava continuamente la stessa canzone...`
`Era come una videocassetta rotta che si era impallata...`
`Eravamo stati in quella stanza fin da quella mattina...`
`Quei spaventosi episodi erano sempre avvenuti al di fuori di essa...`
` Così ci eravamo convinti che quella fosse l'unica stanza sicura...`
`E quella convinzione infondata stava rapidamente cadendo a pezzi...`
`"...Nngh... È aperta."`
`"...Grazie.`
` George-kun, Jessica, dietro di me."`
`"...Zia.`
` Facciamo irruzione insieme e sparpagliamoci.`
` Se apriamo la porta e rimaniamo lì impalati, quei punteruoli potrebbero volarci dritti in fronte...!"`
`"Concordo...`
` Sei pronto...?"`
`"Ihihih...!`
` Come se potessi dire di no...!"`
`Mi tenei pronto...`
` Se quei punteruoli fossero stati lanciati verso di noi, dovevo intercettarli con il mio candelabro!!`
`"...Andiamo!!!"`
`Io e zia Natsuhi ci preparammo a lanciarci contro la porta, per poi irrompere nel salotto,`
` sparpagliandoci rapidamente in ogni direzione, alla ricerca di una figura che stesse aspettando il nostro arrivo.`
`Ma quello su cui i nostri occhi si posarono...`
` era una visione...`
` decisamente fuori dal comune...`
`Il salotto... era macchiato di sangue.`
`Quel luogo in cui avevamo trascorso l'intera giornata,`
` dove ci eravamo radunati per metterci al riparo dal male perpetrato da un ignoto...`
` era stato colorato di un rosso vivido, ed era diventato un lago di sangue...!!`
`Sul pavimento giacevano Genji-san, Kumasawa-san, e il dottor Nanjo, con i loro corpi interamente intrisi di sangue rosso scuro...`
`Tuttavia, potevamo distinguerli solamente grazie ai loro vestiti...`
`Questo perché... Aaah, giusto, era proprio così che la tragedia di quel giorno ebbe inizio...!!!`
`Le loro facce... erano maciullate come quella del mio vecchio e degli altri nel magazzino... al punto che non riuscivamo a capire nemmeno dove fossero i loro nasi e i loro occhi!!`
`Era come se qualcuno avesse divorato senza ritegno dello stufato con pomodoro, avvolto nella crosta di un pasticcio... tutti spappolati... Uwaaaaaaaaaahhh!!`
`E non era tutto.`
` I loro corpi avevano altre ferite...`
` Erano quei {i:punteruoli demoniaci}!`
` Erano... nella pancia di Genji-san, nella coscia del Dottor Nanjo... anzi, nel suo ginocchio?`
` Giusto, era il suo ginocchio...!`
` Nell'epigrafe, al sesto crepuscolo era la pancia! E nel settimo, c'era scritto che sarebbe stato forato il ginocchio!`
`Per cui, dopo averne visto uno intorno al polpaccio della vecchia Kumasawa, non potevo far altro che ridere in maniera masochista, per poi affermare che sì, era proprio così...!!`
`Al sesto crepuscolo, fora la sua pancia e uccidilo.`
`{n}Al settimo crepuscolo, fora il suo ginocchio e uccidilo.`
`{n}All'ottavo crepuscolo, fora la sua gamba e uccidilo.`
`Aaaaaah... ora anche l'ottavo crepuscolo era stato concluso.`
` E il nono crepuscolo, quello che si stava avvicinando... cos'era che diceva...?`
`Maria... era lì...`
`Era rivolta verso il muro in fondo alla stanza... ed era da sola, completamente immobile.`
`Era girata via da quell'orribile spettacolo, ed era in piedi davanti al muro, dove cantava senza sosta...`
`Non c'era nessun altro nella stanza...`
`C'erano solo i tre cadaveri brutalmente massacrati... e la cornetta, che non era stata ancora riagganciata, la quale provava che la chiamata di prima venisse da lì...`
`E infine Maria che, con la schiena rivolta verso quella scena, continuava a cantare con la faccia girata verso il muro...`
`Non... potevamo nemmeno urlare dinnanzi a quella... visione fuori dal comune...`
`Potevamo soltanto guardare stupefatti per lo shock, con le bocche spalancate...`
`"M... Maria...?"`
`Jessica la chiamò...`
`Ma Maria non mostrò alcuna reazione...`
` Continuava a cantare da sola, ancora e ancora...`
`Eravamo venuti lì per cercare di salvare Maria da un pericolo incombente...`
`Perciò, ora che l'avevamo riconosciuta, saremmo dovuti correre da lei e abbracciarla, felici che fosse salva...`
` Ma nessuno di noi riuscì a farlo...!`
`Lo pensavamo tutti noi. Ma non potevamo dirlo.`
` Questo perché... perché... già, anche se era folle... no, non poteva essere...!!`
`"M-Maria!!`
` Smettila di cantare!!`
` Mi senti?!!"`
`Senza accorgercene, io e zia Natsuhi... puntammo le nostre armi alla schiena di Maria...`
`Urlai con veemenza contro Maria...`
` Ma non reagì in alcun modo.`
` Continuava a cantare imperterrita...!!`
`Con il candelabro pronto in mano, corsi da lei ed energicamente... anzi, bruscamente, poggiai la mia mano sulla sua spalla.`
` E la tirai, forzandola a girarsi!`
`"...Uuuhuuh...`
` Uuh."`
`Strattonai velocemente il corpicino esile di Maria, che cadde...`
`E lei mi fissò con la sua solita espressione... come se fosse scocciata per essere stata interrotta mentre cantava.`
`Anche in una situazione del genere,`
` {i:si comportava come se non fosse successo nulla!!}`
`"Maria, cos'è tutto questo?!`
` C-Chi è stato?!"`
`"...Uuh.`
` {f:5:Beatrice}."`
`"F-Falla finita!!!"`
`Lanciai contro il muro il candelabro che reggevo.`
` Maria aveva percepito l'aggressività posta in quel rumore violento.`
` Ma la sua espressione non mostrava alcun turbamento!`
`"Smettila, Battler-kun!`
` Maria-chan... questa volta dovresti aver visto il viso del colpevole che ha ucciso loro tre.`
` Il colpevole... era chi ti ha dato la lettera? Era {f:5:Beatrice}?!"`
`"...Uuh.`
` {f:5:Beatrice}."`
`"Beh, allora è assodato.`
` C'è una 19ª persona, {f:5:Beatrice} esiste davvero!!"`
`"Allora, Maria, potresti dirci almeno questo?`
` Come ha ucciso loro tre?`
` Cosa ha usato per ucciderli in modo così crudele?!"`
`"...Non lo so."`
`"Come fai a non saperlo?!`
` È successo in questa stanza!!`
` Non vorrai mica dirmi che eri talmente presa dal tuo canto da non essertene accorta?!"`
`"Calmati, Battler-kun...!!`
` M-Maria-chan.`
` Parlane con me...`
` Va bene?"`
`Il fratellone George si chinò come aveva sempre fatto con Maria, in modo da incrociare il suo sguardo, e le parlò con gentilezza...`
`"...Maria-chan... perché cantavi con la faccia rivolta verso il muro...?"`
`"...Uuh...`
` {f:5:Beatrice} mi ha detto di stare qui a guardare il muro, e di continuare a cantare.`
` Uuh."`
`"Quindi {f:5:Beatrice} è venuta qui?!`
` Genji-san e gli altri erano ancora vivi in quel momento?!"`
`"...Uuh.`
` Siamo venuti qui insieme e ci siamo seduti...`
` Genji-san si era assicurato di chiudere la porta a chiave."`
`"In effetti era chiusa... ma allora, come ha fatto {f:5:Beatrice} ad entrare nel salotto?!!"`
`"Uuh.`
` Ma {f:5:Beatrice} è una strega, quindi a lei non importa delle serrature.`
` Si è trasformata in delle farfalle, ed è passata attraverso la fessura della porta."`
`"Eeehh?!`
` Non osare nemmeno scherzarci su!!!`
` È impossibile che sia successo!`
` Che cosa stai dicendo?!"`
`"Kihhihihihihihihihihihihihihihihihihihh!!`
` Non riesci a crederci?`
` Ecco perché non volevo dirvelo.`
` Non importa quante volte ve lo dica, non ci crederete mai."`
`"Ma {f:5:Beatrice} è una strega.`
` Con le sue meravigliose magie può fare ogni cosa.`
` Ecco perché a {f:5:Beatrice} non gliene importa niente se una porta sia chiusa a chiave o no.`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hih...!"`
`"E-E allora?! Cos'è successo agli altri dopo l'apparizione di {f:5:Beatrice}?!"`
`"...{f:5:Beatrice} ci ha parlato.`
` Lo studio del nonno era protetto da un potere molto forte, perciò non poteva entrarci in alcun modo.`
` Così ci ha detto che avrebbe scelto altri tre sacrifici tra le quattro persone nel salotto...`
` Tutti hanno detto di no."`
`"Kihihihihihihihih, Kumasawa-san continuava a ripetere: ‘non voglio, non voglio’.`
` Ma {f:5:Beatrice} aveva scelto...`
` E poi, {f:5:Beatrice} ha detto che Maria sarebbe stata risparmiata...`
` Secondo te perché?"`
`"È per via dell'amuleto con lo scorpione del quinto pentacolo di Marte, in cui Battler ha instillato il suo desiderio che Maria rimanesse al sicuro.`
` A causa di quel potere, sono stata l'unica a cui {f:5:Beatrice} non ha potuto fare nulla."`
`"Così decise di usare gli altri tre come sacrifici, e non Maria.`
`{n}Dopodiché, {f:5:Beatrice} mi disse questo."`
`{e:070:―Avanti, volgiti verso il muro, e canta una canzone per me...`
` Dopo che avrai cantato per molto tempo, qualunque cosa succederà, qualunque cosa udirai, tu non la sentirai, non la sentirai, e non la saprai mai.`
`Avanti, fammi ascoltare una lunga canzone piacevole.}`
`"Così ho cantato per tutto il tempo.`
` Ho cantato continuamente.`
` Perciò non ho sentito nulla, e non so nulla...`
` E poi siete arrivati tutti voi.`
` Uuh."`
`"Ci stai dicendo di crederti?!`
` Non siamo scemi!!!"`
`"Kihihihihihih!`
` Sentiamo, di chi sospetterai questa volta?`
` Sospetterai di Maria?`
` Vuoi provare ad uccidere Maria seduta stante?`
` Anche se lo farai, {f:5:Beatrice} non cesserà di {i:esistere}.`
` Ora l'ottavo crepuscolo è terminato, e {f:5:Beatrice} risorgerà!!"`
`"Ma sei seria?! Ne ho abbastanza di queste chiacchiere!!`
` Come se le streghe potessero esistere davvero, ci vuole ben altro per sviarmi!!!"`
`"Non lo accetterò, {i:non esiste} nessuna {f:5:Beatrice}!!`
` Non lo accetterò mai e poi mai!!`
` Perciò non permetterò che esista, non permetterò che risorga!!`
`{n}La leggenda rimarrà per sempre tale.`
` Non riconoscerò mai una cosa del genereeeee!!!"`
`"Smettila, Battler...!!`
` Non è possibile che Maria li abbia uccisi o li abbia lasciati alla loro morte!!`
` B-{f:5:Beatrice} è venuta qui, e Maria, incapace di resistere, le ha dovuto obbedire...!!"`
`"...Eh...?!`
` Z-Zia Natsuhi?`
` L-La zia non c'è più...!"`
`"Eh? Cosa?!"`
`"M-Mamma? Dov'è andata...?!"`
`"...È uscita poco fa, mentre leggeva una lettera."`
`Una lettera?!`
` S-Sembrava aver senso, visto che il colpevole doveva essere euforico per il raggiungimento dell'ottavo crepuscolo.`
`Poteva aver lasciato una lettera per vantarsene ulteriormente.`
`Eravamo così assorti nel fare domande a Maria, che ci eravamo dimenticati di cercare una lettera...!`
`Ma per quanto potesse essere armata, perché dopo averla letta aveva lasciato da sola la stanza, in una villa così pericolosa?!`
`Jessica provò a seguirla, e tirò la maniglia della porta, ma per qualche strana ragione non si apriva...!`
`"Mamma, mamma!!"`
`"Che succede?!!`
` Apriti... apriti...!!!"`
`Era ovvio...`
` Natsuhi aveva preso il candelabro, che Battler prima aveva lanciato contro il muro, e che era caduto a terra...`
`E lo aveva abilmente incastrato tra i pomelli della doppia porta a mo' di catenaccio, per far sì che non potessero aprirla...`
`Il motivo intricato del candelabro lo manteneva ben fermo, bloccando molto saldamente la porta.`
`Il tragico urlo di una figlia che chiamava per la propria madre...`
` Aveva raggiunto le orecchie di Natsuhi, oppure no...?`
`Natsuhi si trovava...`
` nel salone d'ingresso, da sola.`
`Nel luogo ornato dal ritratto di {f:5:Beatrice}.`
`Natsuhi buttò a terra l'ultima lettera di {f:5:Beatrice}, che aveva letto nel salotto...`
`{n}e dopo essersi nuovamente preparata col fucile, urlò all'interno dell'ampio spazio del salone d'ingresso, con la sua voce che riverberava in maniera limpida.`
`"...Io sono Natsuhi Ushiromiya, rappresentante della famiglia Ushiromiya!!!`
` Palesati...`
` Strega Dorata, {f:5:Beatrice}!!!"`
`Il salone d'ingresso era debolmente illuminato.`
` Al di là di una luce fioca che splendeva al centro della stanza, ogni cosa era avvolta da una tetra oscurità...`
`In quell'oscurità...`
` aleggiavano delle farfalle luccicanti, scintillanti come l'oro...`
` che sogghignavano.`
`Natsuhi deglutì di nuovo, e puntò la fredda canna del fucile contro le farfalle dorate...`
`"...Quindi, ti sei...`
` finalmente mostrata...`
` Ancora non riesco a crederci...`
`{n}che qualcuno come te possa veramente esistere...`
` Ma ciò non sarà un problema..."`
`"Io, fiera rappresentante della famiglia Ushiromiya...`
` e te, che proclami di succedere come capofamiglia degli Ushiromiya, ora siamo qui...`
` Arrivati a questo punto, che tu sia davvero una strega o meno non ha alcuna importanza...!"`
`"Forza...`
` risolviamo questa disputa...`
` Chi di noi sarà la vera erede della famiglia Ushiromiya...?`
` Io, Natsuhi Ushiromiya...`
` o te...`
` {f:5:Beatrice}?!!`
` Concedimi di accettare con onore il tuo invito a duello...!!"`
`Le farfalle dorate assunsero lentamente una forma umana, la quale avanzò nella luce fioca...`
`Natsuhi preparò il fucile...`
` e la osservò.`
`La strega sollevò un'asta dorata sopra la propria testa...`
` e rise.`
`A poco a poco, il dito di Natsuhi...`
` premè il grilletto...`
`"E... viaaaaaaaaaaaaaaaaa!!!"`
`Battler prese la rincorsa, e si scontrò contro la porta con tutte le energie che aveva in corpo, rompendo il candelabro che faceva da catenaccio, e rendendo così possibile l'apertura di un grande squarcio.`
`Continuando a calciare il candelabro da quello squarcio, la porta alla fine si aprì.`
`In quell'istante, furono certi di averlo udito...`
` Furono certi di aver udito il suono secco di uno sparo...!`
`"Mamma!!`
` Mammaaaaaaaaaaaaaaaa!!!"`
`"Jessica-chan, non correre via da sola...!!"`
`"Cos'era quel rumore di uno sparo?!`
` Zia Natsuhi ha sparato?!!"`
`A chi?`
` Al colpevole!!!`
`Il rumore proveniva dal salone d'ingresso.`
` E in quel salone... sembrava di essere su un palcoscenico.`
`Giacente a terra, e investita dalla luce come l'eroina di un'opera tragica...`
` rivestita dello splendore del suo silenzio...`
` zia Natsuhi si trovava stesa a faccia insù...`
`Jessica corse con foga verso zia Natsuhi...`
`Sulla fronte di Zia Natsuhi...`
` sembrava essere stato apposto uno scintillante rubino pregiato...`
`E...`
` da lì...`
` un rivolo di sangue...`
` sgorgava lungo la sua faccia...`
` sfiorandole gli occhi, come se fosse del trucco...`
`L'odore di polvere da sparo, che si poteva ancora sentire tenuamente, proveniva dalla canna del fucile che zia Natsuhi ancora stringeva.`
`...Eh?`
` Allora...`
` allora...`
` si è...`
` sparata...`
` in fronte...?!`
` Perché?!`
`"Mamma, mamma, mammaaa!!!`
` Uwaaaaaaaaaaaaaah!!!"`
`"...N-Non capisco!!`
` Perché la zia è corsa via da sola...`
` perché si è sparata in fronte?!"`
`"...Maria-chan, zia Natsuhi ha lasciato la stanza dopo aver letto la lettera, giusto?!`
` Qui non c'è alcuna lettera!`
` Dannazione, cosa ha letto la zia, e perché è stata attirata qui?!"`
`"Non lo so, non lo so, non me ne frega nulla...!!`
` Perché si è uccisa, cazzo?!`
` Perché... mi hai lasciata sola?!"`
`"Uwaaaaaaaaahhhhhhh...!!"`
`Jessica abbracciò il cadavere di sua madre, piangendo con tutto il fiato che aveva...`
`Non sapendo dove indirizzare la rabbia che mi stava consumando, presi il fucile dalle mani di zia Natsuhi,`
` e rivolsi in ogni direzione la canna dell'arma verso l'oscurità, alla ricerca della figura del colpevole come se stessi puntando la luce di un faro.`
`Anche in mezzo ad una situazione del genere, il fratellone George stava cercando di capirci qualcosa, sebbene forse i suoi sforzi sarebbero stati vani...`
`Solo Maria rimaneva indifferente...`
` Stava forse dicendoci che era predestinato fin dall'inizio?`
`No, non lo era.`
` Questo era tutto... un preludio ad un mondo meraviglioso.`
`Alla fine, i cancelli per la Terra Dorata...`
` si aprirono.`
`"...‘Al nono crepuscolo, la strega risorgerà, e nessuno verrà lasciato in vita’...`
`{n}E infine, ‘al decimo crepuscolo, il viaggio si concluderà, e giungerai alla terra ove l'oro risiede’..."`
`"Tutto si è compiuto, {f:5:Beatrice}.`
` Le mie congratulazioni, le mie congratulazioni...`
` Perciò, ora conduci Maria verso la Terra Dorata di cui mi hai parlato...`
` Qui e adesso...!!"`
`Lì sarebbero resuscitati tutti i morti, e persino l'amore perduto...`
` Pertanto, agli occhi di Maria, era come se tutte le tragedie di quel giorno non fossero mai accadute.`
`Come se tutti i giorni trascorsi senza amore non fossero mai esistiti.`
`"Chiudi quella fogna!!`
` Cosa c'è di bello, cosa c'è da congratulare?!!`
`{n}Su quest'isola c'erano diciotto persone!`
` Ne sono morte quattordici!`
` Siamo rimasti solo noi quattro!!"`
`"Non sarò di certo io a morire!`
` Non sarò di certo io a morire, non finché non giungera l'alba... anzi, non finché il tifone non sarà passato, ed i gabbiani non ritorneranno al porto!!`
` Io sopravvivrò, sopravvivrò senz'altro!!"`
`"...Kihihihihihih.`
` Rassegnati, Battler...`
` I fucili non servono a nulla contro {f:5:Beatrice}.`
` È finita, a prescindere se tu sopravvivrai o meno.`
` {i:Il viaggio è ormai concluso}...`
` Su, guarda l'orologio."`
`...Eh?`
` L'orologio?`
` Udendo tali parole, guardai il mio orologio da polso.`
`Entrambe le lancette stavano per unirsi nel punto più alto del quadrante...`
`{n}Molto presto si sarebbe fatta mezzanotte...`
` In altre parole, le 24:00.`
`A pensarci bene, le 24:00 non sono un'ora un po' strana...?`
` Si può chiamarla con ‘24:00’, ma anche con ‘00:00’.`
`È l'ora più grande del giorno precedente... e al tempo stesso, è l'ora zero dell'inizio del giorno successivo.`
`"...{f:5:Beatrice}!!"`
`All'improvviso, Maria urlò con gioia quel nome, e corse verso il buio.`
`Era come se... {f:5:Beatrice} fosse da qualche parte nell'oscurità, e Maria stesse correndo da lei.`
`Mentre Jessica abbracciava il cadavere di sua madre,`
` e mentre George era rimasto stupefatto...`
` io guardai nella direzione dell'oscurità...`
` attraverso la canna del fucile.`
`Mi trovai dinanzi al ritratto di {f:5:Beatrice}.`
`E la cosa verso cui Maria stava correndo incontro...`
` era il soggetto...`
` del ritratto.`
`Mi stavano prendendo in giro...`
` Che scemenza... era impossibile...`
`Come se potessi cascare ad una roba del genere...!`
` Le streghe {i:non esistono}, non le riconoscerò mai...!`
`Roba come quella non dovrebbe {i:esistere},`
` perché questo è il mondo umano! Pensi che possa riconoscere qualcuna che non è un'umana?! Non là riconoscerò mai e poi mai!!`
`Quando premetti con forza il grilleto del fucile, venne espulsa una cartuccia che cadde al suolo, e ne venne caricata una nuova.`
`Dopodiché, mirai alla Strega Dorata col fucile...`
`Maria si voltò...`
` Si voltò, continuando ad aggrapparsi alla Strega Dorata.`
`"...Te lo avevo detto che non sarebbe servito a nulla...`
` Le pallottole di un fucile non servono a nulla contro {f:5:Beatrice}..."`
`"Gli umani sono proprio degli stupidi...`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hih."`
`"Non riconoscerò le streghe!!`
` Tu chi cazzo sei?!!`
` Prova solo a fare un passo, prova solo a muovere un dito!!`
` Ti farò a pezzi!!!"`
`"Kihihihihihihihihihihihihihihihihihihihihih,`
`uhuhuhuhuhuhuhuhuhuhuhuhuhuhuhuh!"`
`"Eheheheh, eheheheheheh!"`
`""Ah ah ah ah ah ah ah ah ah ah ah ah ah ah ah ah ah ah ah ah ah ah ah ah ah ah!!""`
`Persino il grande orologio posto nel salone si unì alla risata della strega... no, alle voci ridacchianti delle due streghe...`
`Probabilmente stava comunicando lo scoccare della mezzanotte.`
`Era un suono che comunicava la conclusione di quell'intera giornata, e informava che ogni cosa era tornata ad essere nulla.`
`{i:Nelle regole era stato specificato che, a tempo scaduto, la vittoria sarebbe stata della strega.}`
`"...Battler...`
` Cugino George, Jessica...`
` Il viaggio si è concluso, e la strega è risorta, visto?"`
`E {i:nessuno verrà lasciato in vita}.`
`{e:070:La strega loderà la tua saggezza, e ti concederà quattro tesori.`
`{n}{n}Uno sarà tutto l'oro della Terra Dorata.`
`{n}Uno sarà la resurrezione di tutte le anime dei morti.`
`{n}Uno sarà persino la resurrezione dell'amore andato perduto.`
`{n}Uno sarà il conferire alla strega un eterno riposo.`
`{n}Riposa in pace, {f:5:Beatrice}, mia amatissima strega}...`
