`"‘Al decimo crepuscolo, il viaggio si concluderà,`
` e giungerai alla terra ove l'oro risiede’, eh?`
` Come sei diligente, Maria.`
` Sei stata bravissima ad appuntarti tutto."`
`"Uuh!`
` Maria è smemorata, quindi scrive sempre tutto!`
` Scrivo sempre tutto, perché me lo ha detto la mamma!"`
`Maria aveva un diario nella borsetta che portava sempre con sé,`
` in cui aveva trascritto l'epigrafe di {f:5:Beatrice} precedentemente citata.`
`Grazie a ciò,`
` potevamo cercare di risolvere l'epigrafe anche mentre eravamo fuori in spiaggia.`
`Per quanto riguarda Jessica e gli altri,`
` loro avevano già provato varie volte a risolverlo,`
` e se ne erano già stancati.`
`Ma visto che questa era la prima volta per me,`
` ero così esaltato che non riuscivo a fermarmi.`
` Stava stuzzicando il mio senso dell'avventura!`
`"Cominciamo dal primo rigo.`
` ‘Il fiume degli ayu, che attraversa la mia cara terra natia’, eh?`
` Qual era la terra natia del nonno?"`
`"Ho sentito che prima della guerra, la famiglia Ushiromiya aveva una villa nei pressi di Odawara.`
` E questo ti porta a chiedere se ad Odawara scorrano dei fiumi in cui nuotano ayu, vero?"`
`"Quel fiume è quasi sicuramente un punto di partenza.`
` Da qui è logico che chi anela la Terra Dorata, cercherà la chiave percorrendo il suo corso verso la foce.`
` Quali sono i fiumi di Odawara?`
` Ci sono fiumi in cui nuotano ayu?"`
`"Se parli di ayu in Odawara, l'Hayakawa è un buon candidato.`
` È famoso per la pesca in montagna."`
`"Uuh.`
` A Maria il pesce non piaceee."`
`"Ihihih, Maria, lo capirai anche tu quando sarai un po' più grande!`
` Lecca, lecca, lecca l'ayu alla griglia!`
` Che buono!`
` Anche se abbiamo appena finito di pranzare poco fa, mi è già tornato l'appetito."`
`"...Uhm, devo portare anche dei biscotti?"`
`"Eh?`
` Ah, scusami, scusami, non volevo dire questo, fai finta di niente!"`
`Shannon-chan ci stava fedelmente tenendo compagnia, dato che al momento non aveva faccende pomeridiane da sbrigare.`
`Pensavo che, per via della sua posizione di domestica, tenerci compagnia l'avrebbe fatta impensierire e stancare di molto, ma questo non pareva essere il suo caso...`
`Al contrario, sembrava che si stesse divertendo nel partecipare ad una conversazione con persone della sua età.`
`Quando glielo chiesi, mi disse che era una domestica fissa a tutto servizio.`
`{n}Ciò stava a dire che Jessica era l'unica sua coetanea.`
`Capisco, effettivamente sarebbe una rottura di scatole.`
`"D'accordo, ho capito che l'Hayakawa è un fiume di Odawara con degli ayu.`
` Allora dobbiamo seguire il suo corso!`
` Si trova qualcosa scendendo lungo l'Hayakawa?"`
`"Uhm...`
` Credo che se lo seguirai fino a valle, raggiungerai l'oceano."`
`"Ma certo, arriverei alla foce del fiume!`
` E poi, il terzo rigo dell'epigrafe dice che seguendo il suo percorso, si vedrà infine un villaggio.`
` Tra l'altro, spesso nelle foci dei fiumi ci sono grandi città che in passato erano nodi cruciali per i trasporti.`
` Sarà questa la nostra prossima meta."`
`"Mumble, mumble.`
` È una teoria davvero niente male.`
` Lì in passato c'era una città antica molto fiorente, proprio come hai supposto.`
` Si trovava nel luogo in cui c'è il castello di Odawara."`
`"Ah, mi pare che una volta sono stata in gita al castello di Odawara.`
` Era un castello meraviglioso."`
`"Sì, ci sono stata anch'io al castello di Odawara.`
` Sapete, io vivo in una casa all'occidentale, ma è proprio vero che i giapponesi si sentono più a loro agio con lo stile nipponico!"`
`"Uuh.`
` Maria trova i castelli noiosi.`
` Sono meglio i parchi divertimenti.`
` Uuh!"`
`"Capisco, capisco. Benissimo!`
` Se troviamo l'oro, il grande Battler per un giorno ti riserverà molto generosamente un parco divertimenti in cui potrai giocare...!"`
`"Dunque, il castello di Odawara, eh?`
` L'oro nascosto del castello di Odawara...`
` Oh?!`
` Il nome suona bene, eh?!"`
`"Ahahahah!`
` Beh, ci siamo arrivati anche noi due anni fa.`
` Il villaggio in cui passa il fiume dove nuotano gli ayu di Odawara.`
` Abbiamo concluso che probabilmente era da qualche parte vicino al castello di Odawara."`
`"Il problema è nel rigo successivo.`
` Vediamo adesso dove ci porterà lo strano ragionamento di Battler."`
`Jessica sogghignò.`
` Sembrava stesse dicendo che se l'indovinello fosse così semplice da risolvere, avrebbe trovato l'oro molto tempo fa...`
`Dannazione,`
` lo troverò di sicuro, e lo terrò tutto per me!`
`"Il quarto rigo...`
` ‘In quel villaggio, cerca la costa di cui i due ti parleranno’...`
`{n}Non so che cosa si intenda per ‘i due’, ma ad ogni modo, pensiamo alla costa...`
`{n}Che significa ‘la costa’?!`
` No, aspetta...`
` per caso c'è qualche posto con kishi ({ruby:costa:{p:0:岸}}) nel nome?"`
`"Uhm...`
` ho sentito che ad Odawara c'è un luogo che si chiama {ruby:Sogakishi:{p:0:曽我岸}}."`
`"Eh?!`
` Wow,`
` certo che sai un sacco di cose!"`
`"Che cosa significa?`
` Shannon-chan, anche tu ambisci all'oro e stai provando a risolvere l'enigma?`
` Questo ci rende dei rivali!"`
`"N-Non è che l'oro mi interessi...`
` È solo che il signorino George me ne aveva parlato..."`
`"Perché abbiamo raggiunto la stessa conclusione due anni fa.`
` Ci siamo anche presi il disturbo di disegnare una mappa e cercarla!"`
`"Era a circa cinque chilometri a nord da Odawara.`
` Lì effettivamente trovammo una località col nome di Sogakishi..."`
`"Ma dopo non sapevamo cosa fare.`
` Nel quinto rigo non c'è scritto in quale punto si trovi la chiave.`
` Maria-chan, potresti leggercelo?"`
`"...Uuh...`
` ‘Lì gia-ce-rà la...`
`chia-ve per la...`
`Ter-ra Do-ra-ta’."`
`"Uuh!`
` Sono riuscita a leggerlo!"`
`"Probabilmente Sogakishi è un grande villaggio, e la famiglia Ushiromiya non ha mai soggiornato lì.`
` Non c'è molto che possiamo fare, senza alcun indizio con cui trovare una chiave in una zona tanto grande."`
`"In effetti...`
` E senza la chiave non possiamo passare al rigo successivo.`
` Fratellone George, che tipo di posto è Sogakishi?"`
`"Vediamo...`
` Non ci sono mai stato, quindi non ne so molto, ma a quanto dicono le mappe, pare che si trovi in mezzo alle montagne.`
` Se non mi sbaglio, mi sembra che sia alla base del monte Asama."`
`"...Mmmh.`
` Qualcosa non mi convince.`
` Un enigma che cela la posizione di un tesoro non dovrebbe essere molto più preciso?`
` Mi sa che orientarci su Sogakishi è stato un errore sin dall'inizio."`
`"Io ho dei dubbi su Sogakishi, sai?`
` Ad esempio, potrebbe riferirsi ad una casa in cui il nonno ha vissuto da piccolo, che noi semplicemente non conosciamo.`
`Dopotutto, il primo rigo parla della sua ‘cara terra natia’..."`
`"Shannon, tu hai servito un sacco di alcol al nonno, giusto?`
` Non ti ha mai parlato di qualche sua vecchia storia?"`
`"...Il padrone non parla quasi mai del suo passato...`
` Tuttavia, parla del Gran Terremoto del Kanto che mandò in rovina la famiglia Ushiromiya come se non fosse stato un problema suo,`
` quindi potrebbe aver vissuto molto lontano dalla regione del Kanto."`
`"La famiglia Ushiromiya potrebbe aver vissuto ad Odawara, ma non è detto che ciò valesse per i rami cadetti.`
` Il nonno affermava spesso di far parte di un ramo cadetto,`
` e di essere molto lontano dalla posizione di successore."`
`"Ciò può voler dire solo una cosa!`
` Che la sua cara terra natia potrebbe anche non essere affatto Odawara..."`
`"Io non ho mai chiesto nulla sulla città natale del nonno.`
` E anche se lo facessi, dubito che riceverei una risposta sincera."`
`"Se la cosiddetta ‘cara terra natia’ non si riferisce alle radici della famiglia Ushiromiya, allora la teoria di Odawara era sbagliata sin dal principio.`
`Ovviamente ciò non dissipa del tutto i dubbi su Sogakishi.`
` Per esempio, potrebbe aver vissuto ad Odawara quando era molto piccolo, ed essersi trasferito lontano in seguito."`
`"Uuh...`
` Non capisco di cosa state parlando.`
` Uuh."`
`Maria era stata completamente esclusa dalla conversazione, e aveva le guance gonfie d'aria per la noia.`
`"Ah, le cose stanno così.`
` Se non possiamo stabilire quale sia il punto di partenza per il gioco sul percorso per l'oro, non si potrà mai iniziare..."`
`"Ma aspettate...`
` I primi cinque righi parlano di trovare una chiave, giusto?`
`{n}Si potrebbe entrare anche senza una chiave, sfondando la porta.`
` Non possiamo semplicemente saltare i primi cinque righi e ragionare su quelli successivi?"`
`"Ooh...`
` Non ci avevo pensato."`
`"Oh beh, tanto stiamo solo perdendo tempo.`
` Sentiamo il resto del ragionamento di Battler!"`
`"...Però la parte successiva diventa subito inquietante..."`
`Shannon-chan aggrottò leggermente le sopracciglia.`
`Dopo aver guardato di nuovo il diario di Maria per vedere cosa ci fosse scritto...`
`Già, non aveva tutti i torti.`
`"‘Al primo crepuscolo, offri come sacrifici le sei vittime scelte dalla chiave’, eh...?`
` Diventa inquietante dal nulla."`
`"Poi c'è la parte sul dividere i due che sono vicini al secondo crepuscolo.`
` Parla di infrangere la loro relazione...`
` o intende di dividerli letteralmente in due?`
` Non saprei dire cosa sia, ma è disgustoso in entrambi i casi."`
`"Anche ignorando il significato del secondo crepuscolo, al primo crepuscolo menziona sei persone.`
` E dal quarto crepuscolo fino all'ottavo ne menziona cinque.`
` Come minimo dovranno venire sacrificate undici persone."`
`"Uuh.`
` Sono sacrifici per resuscitare {f:5:Beatrice}!"`
`"...Capisco, sacrifici per riportare in vita la strega...`
` Ecco a cosa servono.`
`{n}Così facendo, la strega resusciterebbe al nono crepuscolo e...`
` L'ultima parte è davvero di gran classe."`
`"...‘Al nono crepuscolo, la strega risorgerà, e nessuno verrà lasciato in vita’...`
`{n}Alla fine moriranno tutti."`
`"Così il decimo crepuscolo diventa la tappa finale.`
` Tutti saranno morti, ma così sarebbe impossibile raggiungere la Terra Dorata."`
`"...Capire se colui che imbarcherà il viaggio con la chiave sia da includere o meno nella parte del ‘nessuno verrà lasciato in vita’ è una questione di interpretazioni diverse."`
`"Ma alla fine c'è scritto qualcosa di piuttosto interessante, vedete?`
` Il rigo in cui, dopo aver raggiunto il traguardo,`
` si riceveranno quattro tesori dalla strega.`
`{n}Uno sarà tutto l'oro.`
` Il problema è la parte successiva.`
` Quella in cui parla della resurrezione di tutte le anime dei morti, no?`
` Non vi sembra che si riferisca a tutti coloro che erano morti in precedenza?"`
`"...Se la metti così, il rigo seguente che parla persino della resurrezione dell'amore andato perduto...`
` si può leggerlo come un riferimento ai due che erano vicini, che vennero poi divisi al secondo crepuscolo."`
`"Esatto.`
` E il quarto tesoro si collega al nono crepuscolo.`
` Il quarto è il riconferire alla strega il suo riposo, dopo essere risorta al nono crepuscolo."`
`"Se lo interpretiamo in maniera positiva,`
` ci sarà un sacco di gente che morirà e che verrà divisa in due, ma alla fine tutto finirà per il meglio.`
` Una volta risvegliata la strega tornerà di nuovo a riposare, e tutto ciò che resterà sarà un mucchio di oro nelle nostre mani."`
`"Con tutte queste morti, resurrezioni, divisioni e riunioni, la strega sarà molto indaffarata."`
`"Senza contare il suo risveglio e il suo riposo.`
` Ahahahah."`
`"Cavolo, quando ci si aggiunge la strega in mezzo, tutta questa storia sull'oro nascosto diventa improvvisamente molto meno credibile."`
`"Puoi dirlo forte, ahahahahahah!"`
`Io e Jessica ridemmo assieme.`
` L'idea di una strega era semplicemente ridicola...`
`Naturalmente, ridendo in quel modo facemmo arrabbiare Maria, che credeva nelle streghe.`
`"Uuh!`
` Le streghe sono fantastiche!`
` Possono fare di tutto con la magia!`
` Persino uccidere.`
` Possono persino riportare qualcuno in vita.`
` Possono anche donare l'amore, e poi portarlo via."`
`"Possono volare nel cielo, diventare invisibili, e sanno anche creare l'oro e il pane dal nulla!`
` Uuh!`
` Uuh!!`
` Uuh, uuh, uuh!!"`
`"Ah, non va bene...`
` Scusami, scusami... Stavo scherzando!"`
`Jessica fece una linguaccia e si scusò, ma Maria non era soddisfatta.`
`Si riprese il suo diario dalle mie mani, e mentre apriva le altre pagine, argomentava in favore dell'esistenza delle streghe.`
`In quelle pagine erano state disegnate diverse immagini di streghe,`
` e rendevano bene l'immaginario fantasioso che Maria aveva di esse.`
`Non le concepiva in modo sinistro, come delle classiche vecchie megere dal naso adunco che volano su delle scope...`
` ma le aveva disegnate come qualunque ragazzina fantasiosa le avrebbe immaginate,`
` ossia creature oniriche dai vestiti bellissimi, e capaci di fare qualsiasi cosa, grazie ai loro straordinari poteri.`
`Svolazzavano nel cielo, attraversavano arcobaleni,`
` e danzavano per tutta la notte con una teiera magica che non si sarebbe mai svuotata, insieme a delle tazzine da tè.`
`Agitando la loro bacchetta, le stelle sarebbero diventate caramelle e sarebbero piovute a catinelle,`
` e ai lati delle strade sarebbero sbocciati fiori che avrebbero dato vita a dei dolci...`
`Per Maria, le streghe erano le uniche creature che potessero incarnare il sogno della magia che l'aveva tanto ammaliata.`
`Erano le ultime cose che arricchivano la blanda e noiosa realtà che aveva conosciuto man mano che era cresciuta.`
`Proprio per questo Maria credeva nelle streghe.`
`Non voleva che venissero denigrate.`
` Proprio per questo non voleva che venisse denigrata anche l'epigrafe, la quale confermava l'esistenza della strega.`
`Perché la strega {f:5:Beatrice} {i:era} la personificazione del sogno di Maria...`
`"Per Maria-chan, l'epigrafe non è un'indicazione per il nascondiglio dell'oro,`
`{n}ma una magia per resuscitare la strega."`
`In altre parole, era l'unico ponte...`
` che univa Maria con la strega.`
`Maria era molto imbronciata, e si stava aggrappando al fratellone George.`
`Io e Jessica chiedemmo scusa grattandoci il capo...`
`Quando si era imbronciata di fronte al ritratto eravamo riusciti senza problemi a riportarla di buon umore, ma forse non ce l'avremmo fatta una seconda volta.`
`Maria non sembrava disposta a farsi consolare tanto facilmente.`
` Al contrario di me e Jessica, che ci chiedevamo abbassando lo sguardo cosa avremmo dovuto fare, Shannon-chan prese timidamente la parola.`
`"Ecco...`
` Signorina Maria, lei lo sapeva...?`
` Esiste un racconto dell'orrore su {f:5:Beatrice}-sama, che è stato tramandato tra noi domestici."`
`"...Uuh?"`
`"A-Aah, sì, è vero!`
` Raccontacelo, Shannon.`
` Io non lo conosco, ma pare sia noto fra voi domestici, giusto?"`
`"Di che si tratta?`
` Un racconto dell'orrore?"`
`"Già.`
` Pare sia una storia che risale a prima che noi nascessimo.`
` L'ho sentita anch'io da mia madre."`
`"...Esattamente.`
` È una storia tramandata sin da quando è stata costruita la villa su quest'isola...`
` I domestici di allora mormoravano che la villa avesse due sovrani, uno del giorno e uno della notte."`
`La storia di Shannon...`
` era il tipico racconto dell'orrore, sulla falsariga dei sette misteri di una scuola giapponese.`
`Se esiste una foresta della strega, e se lì ci abita una strega...`
` era logico che potesse far visita alla villa.`
`Ad un certo punto, tra i domestici si diffuse a macchia d'olio questo racconto dell'orrore.`
`"Quando si faceva un'ultima ronda per controllare se le porte, le finestre e le serrature fossero chiuse per bene, alcune di esse erano aperte.`
` Le luci che dovevano essere spente erano accese,`
` e le luci che dovevano essere accese erano spente.`
` Gli oggetti lasciati da una parte sparivano,`
` e ne apparivano altri che nessuno si ricordava di aver lasciato fuori..."`
`"Ogni volta che avvenivano casi di questo genere, i domestici più anziani bisbigliavano che la strega fosse sparita dopo aver visitato la villa, e che avesse combinato degli scherzi."`
`"Uuh!`
` Hai visto, esiste!`
` {f:5:Beatrice} esiste!!"`
`"Già, esiste.`
` Ricordo che spesso in passato non riuscivo a trovare la mia borsa che uso per la scuola..."`
`Maria gonfiò il petto facendo un ‘uuh, uuh’, come per affermare che questa fosse la prova definitiva dell'esistenza della strega.`
`Se avessi detto la mia avrei finito per offendere Maria, perciò non lo feci...`
`Però dai, queste storie si trovano dappertutto.`
`In base alla località, si avrebbe dato la colpa di ciò ad uno gnomo, oppure ad una fata.`
` In quest'isola si diceva semplicemente che è stata una strega.`
`Certo, sarebbe un po' inquietante fare il guardiano notturno in un'enorme villa elegante.`
`Era un'isola disabitata.`
` Probabilmente la villa era piena di spifferi, per cui fare la ronda notturna durante un temporale sarebbe di certo un po' spaventoso.`
`"Inoltre, altri domestici hanno visto danzare dei fuochi fatui e delle farfalle luccicanti.`
` Anche Kanon-kun disse di aver visto qualcosa di simile durante il suo turno di guardia notturno."`
`"E poi, ultimamente tra i domestici si dice che a notte fonda spesso si sentono degli strani passi all'interno della villa.`
` Tra di noi gira voce che la {f:5:Beatrice} del ritratto svanisca, per poi camminare lungo la villa..."`
`"Mi successe molto tempo fa,`
` ma anche io ho sentito dei rumori di passi simili durante le mie ronde notturne."`
`"...Fiuuu.`
` Da paura..."`
`"Ah, ma...`
` non c'è niente di cui aver paura, va bene?`
` {f:5:Beatrice}-sama è un'altra sovrana di questa villa, diversa dalla figura del padrone.`
` Perciò, non bisogna necessariamente temerla. Ho sentito che finché la si rispetta, non farà nulla di male."`
`"Ma è spaventosa se le si manca di rispetto, giusto?"`
`"...Esatto.`
` Ho sentito che, poco prima che iniziassi a lavorare qui, una che parlò male di {f:5:Beatrice}-sama cadde giù per le scale,`
` e si dimise a causa di una brutta ferita al bacino.`
` A causa di ciò, tra i domestici girava voce che l'ira di {f:5:Beatrice}-sama fosse ricaduta su di lei..."`
`"Uuh...`
` La sua ira ricadrà sicuramente su Battler e Jessica...`
` Uuh..."`
`"M-M-Mi dispiace!`
` Non voglio che la sua ira ricada su di me!`
` Ti chiedo perdono, Maria.`
` Chiedo perdono anche alla strega, ovviamente.`
` Le chiedo scusa, {f:5:Beatrice}-sama, la prego di perdonare le idiozie di un forestiero."`
`"Chiedo perdono anch'io.`
` Le chiedo scusa, {f:5:Beatrice}-sama...`
` O somma strega, potrà mai perdonarci?"`
`"...Uuh.`
` Non lo so.`
` Le streghe sono capricciose, per cui quando sono clementi perdonano, e quando non sono clementi non perdonano.`
` Uuh!"`
`"Che guaio...`
` Maria-chan, non esiste qualche portafortuna che possa impedire che l'ira di {f:5:Beatrice}-sama ricada su Battler-kun e Jessica-chan?`
` Una specie di talismano?"`
`Chiedendo consiglio a Maria, che era fiera di sapere moltissime cose sulle streghe, il fratellone George stava cercando di farle ritornare l'autostima...`
`Dovetti ammirare ancora una volta la sua grande abilità nel confortare i bambini.`
`Maria mise le braccia conserte e riflettè a lungo sull'esistenza o meno di un portafortuna capace di fermare l'ira della strega rivolta a me e a Jessica,`
` per poi iniziare a sfogliare le pagine del suo diario.`
`Avevo pensato che fosse solo un diario di scarabocchi, ma...`
` c'erano un sacco di pagine che sembravano provenire da un libro di stregoneria.`
`Maria stava confrontando alcune di queste pagine, che contenevano quelli che sembravano essere delle riproduzioni di cerchi magici...`
`A quanto pareva, il nonno non era l'unico ad avere l'hobby per la magia nera.`
`Alla fine, dopo che Maria terminò la sua ricerca,`
` sbattè di colpo il diario e lo gettò nella sua borsetta, per poi iniziare a rovistarne il contenuto.`
`Sembrava che ci fossero molte cose gettate alla rinfusa lì dentro.`
`Dopo un po', tirò fuori numerose cianfrusaglie (probabilmente per Maria erano degli oggetti magici preziosi)`
` per poi rimetterle a posto, dicendo che per un motivo o per un altro non andassero bene.`
`Era piuttosto divertente, proprio come quando Dora*mon tirava fuori il ciusky sbagliato.`
`Alla fine, sembrava che avesse trovato ciò che stava cercando.`
`Porse ‘qualcosa’ a me e a Jessica, con una faccia così raggiante che, in confronto all'espressione imbronciata che aveva finora, aveva quasi dell'incredibile.`
`"Uuh!"`
`Lo afferrai, e notai che era un portafortuna dall'aspetto abbastanza scadente.`
`Era una specie di braccialetto fatto con perline cave di plastica,`
` a cui vi era attaccato una medaglietta che ritraeva l'immagine di uno scorpione.`
`Ecco, avete presente quegli accessori a basso prezzo a tema zodiacale?`
`Sembrava quel genere di premio che si può vincere alle macchinette con la gru nelle sale giochi.`
` Era praticamente identico.`
`Ne aveva due.`
` Probabilmente uno era per me e uno era per Jessica...`
`Comunque sia, la loro pacchianità da prodotto di fabbrica era dovuta proprio al fatto che ce n'erano due,`
` rendendo piuttosto difficile considerarli come oggetti magici.`
`"Sono per me e Battler?"`
`"Uuh!`
` Con questi amuleti persino {f:5:Beatrice} non sarà un problema!`
` Perché lo scorpione ha il potere di bloccare la magia!"`
`"Eh, davvero?`
` Gli scorpioni non hanno simili poteri."`
`"Uuh, Battler non ci crede!`
` Uuh, uuh, uuh!"`
`Avevo fatto arrabbiare Maria un'altra volta perché avevo detto una parola di troppo...`
`Maria tirò fuori di nuovo il suo quaderno, e indicando con veemenza svariate pagine,`
` continuava a spiegare come lo scorpione avesse dei poteri soprannaturali, e che era raffigurato in cerchi magici protettivi sin dall'antichità.`
`"...Ah, me l'avevano detto alcuni degli altri giovani domestici.`
` Qualcosa sul fatto che nella stregoneria lo scorpione è raffigurato come un simbolo che protegge dalla magia..."`
`"Eh, ma dai...!"`
`"Uuh!`
` Lo scorpione protegge dalla magia cattiva e dai disastri.`
` E lo smeraldo porta pace al cuore.`
` Così l'effetto vale doppio!`
` Uuh!"`
`"Hai proprio ragione.`
` Lo scorpione avvolge lo smeraldo e lo protegge.`
` Capisco, credo che ci porterà fortuna."`
`Avevo voglia di fare diverse battutine su quegli amuleti così scadenti,`
` ma quando vidi Maria metterci tutta se stessa nel raccontare gli effetti degli amuleti che aveva preparato pensando a noi,`
` mi sembrava che l'amuleto potesse davvero portarci fortuna, anche se era un premio di qualche sala giochi.`
`Non contava la qualità dei materiali dell'amuleto.`
` Ma la forza dei suoi sentimenti.`
` Nemmeno io vorrei prendermi gioco di una cosa simile.`
`"Capito, grazie.`
` Io con {f:5:Beatrice}-sama mi sono scusato, ma se dovessi venire maledetto, grazie all'amuleto di Maria posso stare tranquillo.`
` Giusto, Jessica?"`
`"Ah, è vero!`
` Grazie, Maria."`
`"Uuh!`
` Quando vuoi la pace mentale, mettilo sul braccio.`
` Se lo metterai nel portafoglio, i tuoi soldi non diminueranno!`
` Se lo appenderai ad una maniglia, i mostri cattivi non potranno entrare!`
` È un amuleto che vi sarà utile!"`
`"Sono degli effetti straordinari.`
` Se la signorina Maria raccomanda questo amuleto, allora deve essere senz'altro affidabile."`
`Come Shannon-chan fece un piccolo applauso, Maria gonfiò il petto rivolgendoci un ‘ahem’.`
`Era tornata completamente allegra.`
`Se questo poteva mettere di buonumore Maria, sarebbe stato meglio lasciarla guidare la conversazione ancora per un po'.`
`A ripensarci, sembrava un po' annoiata mentre noi eravamo esaltati per la storia dell'oro nascosto.`
`Io e Jessica chiedemmo a Maria informazioni sulla magia nera, mentre mangiavamo i biscotti preparati da Kumasawa-san.`
`Maria rispose alle nostre domande loquacemente e con contentezza.`
`Ogni volta che lo faceva, il fratellone George e Shannon-chan reagivano con sorpresa, e annuivano per mostrare la loro attenzione.`
`Le nuvole in cielo si stavano sempre più scurendo, ma dopo un anno di assenza ci godemmo appieno una conversazione tra cugini...`
`"...Mmm.`
` Sbaglio o mi è appena caduta una goccia sulla fronte?"`
`"Eh?`
` Che c'è?"`
`Strofinandosi la fronte, il fratellone George guardò in alto verso il cielo.`
`Considerando il colore del cielo e l'umidità nell'aria, non ci sarebbe stato da stupirsi se fosse caduta una goccia di pioggia.`
`Anche il vento sembrava essere diventato un po' più forte.`
`"Uuh?`
` Maria non si sente bagnata.`
` Solo Maria non sente niente.`
` Uuh!"`
`"Non ti preoccupare, nemmeno io la sento.`
` E comunque stasera pioverà così forte, che tutti la sentiranno."`
`"Giusto.`
` Forse dovremmo ritirarci subito...?"`
`Shannon-chan si apprestò a vedere il suo orologio.`
` Era già pomeriggio inoltrato.`
`"Devi già tornare a lavoro?"`
`"Sì...`
` Vi sono riconoscente per avermi permesso di divertirmi assieme a tutti voi.`
`{n}Grazie mille."`
`"Ringrazia Kumasawa-san per i biscotti da parte nostra.`
` Bene, aiutiamola tutti a pulire."`
`Shannon-chan fece per rifiutare, dicendo che questo era il lavoro di una domestica,`
` ma sfortunatamente, raccogliere una forchetta caduta prima che lo faccia una cameriera è la mia ragione di vita.`
`Piegammo la tovaglia, raccogliemmo la spazzatura e aiutammo a pulire.`
`"Uuh!`
` La spazzatura sta scappando!`
` Uuh, uuh!!"`
`"Non la lascerò fuggire, la prenderò prima di Maria!"`
`"Uuh!!`
` Maria la raccoglierà!`
` Uuh, uuh, uuh!"`
`"Maria!`
` Non bagnarti le scarpe, o verrai rimproverata!"`
`Per Maria, inseguire la spazzatura che il forte vento stava facendo volare era parte del gioco.`
`Quando terminammo di pulire, il vento stava soffiando in maniera piuttosto forte.`
`Probabilmente era un buon momento per ritirarci.`
`"Vi sono molto grata per il vostro aiuto.`
` Grazie mille."`
`"...Sembri andare molto di fretta.`
` Puoi ritornare tu per prima."`
`Il fratellone George aveva compreso dall'atteggiamento affrettato di Shannon-chan che non le rimanesse molto tempo.`
`"Genji-san è inflessibile sulla puntualità.`
` Sa essere severo se non sei al tuo posto nell'orario assegnato."`
`"Ci vedremo dopo.`
` Metticela tutta al lavoro."`
`"V-Va bene...!`
` In tal caso, vogliate scusarmi."`
`Dopo un rispettoso inchino, Shannon-chan corse via verso il giardino di rose.`
`"D'accordo, torniamo alla dépendance.`
` Possiamo guardare la TV e rilassarci un po'."`
`"Uuh!`
` Guardiamo la TV!`
` Guardiamo la TV, uuh!"`
`"Allora è deciso.`
` Torniamo indietro e guardiamo insieme la TV."`
`Anche Maria, che non aveva ancora giocato abbastanza, acconsentì all'idea di guardare la televisione.`
`Percorrendo la scalinata pianeggiante, ritornammo al roseto.`
`Il vento era diventato veramente forte, e le varie rose tremolavano per tutto il giardino come delle increspature sull'acqua.`
`Probabilmente sarebbe stato il nostro ultimo sguardo su quelle splendide rose.`
`{n}Il tifone di stanotte le avrebbe senz'altro rovinate...`
`"Forse il vento di stanotte distruggerà le rose."`
`"Hai ragione.`
` Penso che le rose siano state piuttosto fortunate, non trovi?`
`{n}Hanno potuto dare il benvenuto a te e agli altri prima che arrivasse il tifone."`
`"Tutti i fiori prima o poi perdono i loro petali.`
` Ma forse è proprio questo che ci permette di apprezzarli quando sono in fiore."`
`"È vero...`
` Maria, imprimiti bene quest'immagine.`
` In questo momento le rose sono nel loro stato migliore dell'anno."`
`"Uuh.`
` Imprimermi l'immagine."`
`A quel punto Maria battè di colpo le mani.`
` Sembrava essersi ricordata qualcosa.`
`"...La rosa di Maria...`
` Il tifone l'avrà fatta volare via...`
` Uuh!"`
`"Oh, intendi quella rosa appassita che il fratellone George aveva marcato con un fiocco?"`
`Maria sembrava ricordarsi dove fosse.`
`Corse con tutta la velocità che aveva in corpo.`
` Noi la seguimmo subito dopo.`
`"...Uuh?`
` Uuh."`
`"Dov'è che era...?`
` Se non sbaglio era qui da qualche parte."`
`Cercammo dappertutto nei paraggi, ma dopotutto, si trattava di una singola rosa fra tante.`
`Anche se sapevamo che era nelle vicinanze, non riuscimmo proprio a trovarla.`
`L'avanzare del vento del tifone stava facendo ondeggiare tutte le rose nel giardino.`
` Sembrava quasi che si stessero burlando di noi, rendendoci impossibile individuare la posizione della rosa di Maria...`
`"Forse non era qui...`
` Proviamo un po' a dividerci e a cercare."`
`"Giusto.`
` Sfruttiamo la forza dei nostri numeri..."`
`"Mmh?`
` Che c'è, Maria?"`
`Non appena decidemmo di separarci e di cercarla, Maria tirò la mia giacca con un'aria imbronciata...`
`Sembrava che la sua intenzione fosse quella di non farci andare altrove.`
`"Che hai? Qualcosa non va?"`
`"...Uuh.`
` La rosa di Maria è qui.`
` È qui...!"`
`"Ma in realtà non c'è, vedi...?`
` Magari era dall'altro lato dell'aiuola.`
` Se la cercassimo tutti quanti la troveremmo più in fretta, no?"`
`"Uuh!!`
` È qui!`
` La rosa di Maria è qui!!`
` Cercatela!`
` Cer-ca-te-la!!`
` Uuhhh!!"`
`Maria stava sbattendo i piedi per terra...`
`Aveva indicato un punto, dicendo che sicuramente era lì, però in realtà non c'era.`
`Ma d'altro canto, Maria si era arrabbiata quando le dicemmo che avremmo cercato altrove...`
`Non potevamo fare a meno di essere confusi.`
`Nel frattempo fummo costretti a stare con Maria,`
` e a fingere di cercare in quel cespuglietto di rose.`
`"...Uuh.`
` Uuh...!`
` Non c'è...`
` Non c'è!`
` Non c'è!`
` Uuhhh!!"`
`Forse stava dicendo che doveva essere qui, ma che invece non c'era.`
` Maria si stava innervosendo sempre di più...`
`"...Niente da fare.`
` Maria sta davvero dando di matto."`
`"A volte Maria inizia ad impensierirsi su robe davvero irrilevanti.`
` Quando la cosa si risolve va tutto bene, ma..."`
`"Non si può trovare qualcosa che non c'è...`
` Questo è un bel guaio..."`
`Proprio quando non avevamo la minima idea su cosa fare,`
` Maria gridò a gran voce.`
`"Mammaa!!`
` Uuh, uuh!!"`
`Nella direzione in cui Maria stava agitando la mano, riuscimmo a scorgere la figura di zia Rosa.`
`Forse voleva dare un'ultima occhiata al giardino prima dell'arrivo del tifone,`
`{n}o aveva delle faccende da sbrigare alla dépendance.`
`Zia Rosa proveniva dalla villa.`
` Udì subito la voce di sua figlia e ci raggiunse.`
`"Oh cielo, cosa succede, ragazzi?`
` State cercando qualcosa?"`
`"Cercalaaa!`
` Mamma, cerca anche tu la rosa di Maria!`
` Uuh, uuh, uuh!!"`
`"La rosa di Maria?"`
`"Abbiamo trovato una rosa appassita qua intorno, e l'abbiamo marcata."`
`"Ci abbiamo avvolto intorno l'incarto di una caramella...`
` Ma se ben ricordo era proprio qui davanti e si notava molto, dico bene, Maria?`
` Credo che, a meno che non le siano spuntate le gambe e sia scappata chissà dove, la rosa sia da qualche altra parte.`
` Forse ti ricordi male?"`
`"Uuh!!`
` È qui!!`
` È-quiiii!!`
` Battler non ci crede!`
` Uuh, uuh!!"`
`"Quante volte devo dirti di smetterla di dire ‘uuh, uuh’?!`
` La cercherà anche la mamma, perciò stai zitta!!"`
`Ero un po' sorpreso nel vedere zia Rosa arrabbiarsi, avendola sempre vista come una persona gentile.`
`Anche zia Rosa iniziò a cercarla, perciò per un po' ci unimmo a lei,`
` ma eravamo già più che sicuri che non fosse nei paraggi...`
`Motivo per cui anche zia Rosa capì subito che non si trovasse qui.`
`"Qui la rosa non c'è.`
` Ti sei confusa con un altro posto?`
` In fondo ci sono tantissime rose—"`
`"Uuh!!`
` Uuhhhhh!!!`
` Ti sbagli!!`
` È qui!!`
` Neanche mamma mi crede!`
` Uuh, uuh, uuh!!!"`
`"Ti ho creduta sulla parola e l'ho cercata, o no?!`
` Ma qui non c'è!"`
`"Uuh, uuh!!`
` Ma è qui!!`
` È qui, ma non c'è!!`
` Uuh, uuh, uuh!!"`
`"Allora qualcuno l'avrà strappata!`
` In ogni caso smettila con questi ‘uuh, uuh’!!"`
`"Uuh, uuh, uuh!!`
` Chi ha strappato la rosa di Maria, chi l'ha strappata?!?!`
` Ridammela, ridammela!!`
` Uuh, uuh!!`
` Uuh, uuh, uuh, uuh!!!"`
`"Come posso saperlo?!`
` Smettila, smettila di dire ‘uuh, uuh’!!"`
`Zia Rosa schiaffeggiò la guancia sinistra di Maria col palmo della mano.`
`{n}In quell'istante, Maria rimase in silenzio per lo shock.`
`Naturalmente, fu solo per un istante.`
` Quando Maria si rese conto che la sua richiesta non era stata esaudita, ma bensì rifiutata, iniziò a urlare ancora più forte.`
`"Uuh, uuh!!`
` Uuh, uuh, uuh!!`
` La rosa di Maria!`
` La rosa di Maria!!`
` Uuh, uuh, uuh, uuh, uuh, uuh, uuh!!!"`
`"Non ti avevo detto di smetterla con questa tua parola strana?!!`
` Ecco perché i bambini della tua classe ti prendono in giro!!`
` Piantala subito!!"`
`Il suo palmo schiaffeggiò nuovamente la guancia di Maria.`
`Questa volta non rimase in silenzio.`
` Iniziò a piangere di botto come una fontana, e i suoi pianti erano sempre più forti...`
`Zia Rosa era palesemente infastidita, e ancora una volta mosse in alto la sua mano aperta per cercare di zittire sua figlia...`
`"Z-Zia Rosa...`
` Su, su... È una bambina piccola, non c'è motivo di prenderla tanto sul serio... Ihihih."`
`Provai a interpormi con un sorriso forzato mentre mi strofinavo le mani...`
` ma zia Rosa mi minacciò con una faccia torva, facendomi capire che il mio parere non era stato richiesto.`
`"Scusatemi, ma potreste tornare nelle vostre stanze?`
` La zia deve fare un discorsetto con Maria."`
`"Uuh, uuh, uuh!!`
` Nessuno crede alla rosa di Maria!!`
` Anche se era qui!!`
`{n}Uuh, uuh!!`
` Cercatela!!`
` Cer-ca-te-la!!`
` Era qui, era proprio qui!!`
` Uuh, uuh, uuh, uuh!!!"`
`"Ma qui non c'è!!`
` Per cui avrai confuso il posto con un altro, o sbaglio?!"`
`"Uuh, uuh, uuh, uuh!!`
` È qui!!`
` È qui per forza!!`
` Uuh, uuh, uuh!!"`
`"Allora è sparita!!`
` Rassegnati!!"`
`"Perché?!`
` Perché la rosa di Maria è sparita?`
` Perché, perché?!`
` Uuh, uuh, uuh!!!"`
`"Non lo so come è successo!!`
` E insomma, smettila con questi ‘uuh, uuh’!!"`
`Zia Rosa alzò di nuovo la mano, e in preda alle emozioni, la schiaffeggiò sulla guancia.`
` La forza fu tale da far cadere Maria a terra.`
`"E-Ehi... Zia Rosa,`
` sarà pure tua figlia, ma non va bene usare la violenza..."`
`Mi frapposi fra loro due per proteggere Maria che era ancora a terra, e che continuava a piangere con i suoi ‘uuh, uuh’...`
`Sapevo che un estraneo non dovrebbe intromettersi nelle questioni fra una madre e una figlia.`
` Ma rimanere fermo e in silenzio davanti a qualcosa del genere non era ciò che mi era stato insegnato...`
`"Tu non trovi sia strano, Battler-kun?`
` Ci sono ragazze nella tua scuola che canticchiano ‘uuh, uuh’?"`
`"Beh, alle superiori ovviamente no...`
` ma finché si parla delle elementari, alla fine è carino dire ‘uuh, uuh’..."`
`"Carino?`
` Dire ‘uuh, uuh’ sarebbe carino?`
` Carino?!"`
`Sembrava che le mie parole inopportune avessero attirato l'ira di zia Rosa.`
`{n}Mi afferrò per il colletto con un'espressione terrificante...`
`"Non dire assurdità!!`
` Lo sai quanti anni ha Maria?`
` Sai che ne ha nove?`
` Sai che va in quarta elementare?!`
` Che non va più all'asilo?!`
` Eppure continua a dire ‘uuh, uuh’ in classe!!"`
`"Lo capisci?!`
` Lo sai che in classe questa bambina è presa di mira per quello che dice?!`
` Sai che per colpa di questa sua parola strana non si è ancora fatta un singolo amico?!`
` Non distogliere gli occhi dalla realtà in maniera così incosciente dicendo che Maria è carina!!`
` Pensa molto, molto seriamente al futuro di questa bambina!!!"`
`"Uuh, uuh, uuh, uuh, uuh!!!`
` Uuh, uuh, uuh, uuh, uuh, uuh!!!"`
`"E insomma, smettila con questi ‘uuh, uuh’!!!`
` Ti ho detto di smetterla!!"`
`Zia Rosa schiaffeggiò la testa china di Maria, che urlava in modo sempre più triste.`
`Io provai a fermarla, ma la zia mi spinse via...`
`Sbattei con la schiena contro il fratellone George.`
`"...Tempo fa, anche zia Rosa pensava che quelle di Maria fossero solo delle paroline di una bambina...`
` Ma ultimamente, il fatto che la cosa prosegua anche ora che è a metà delle elementari la preoccupa molto..."`
`"Non è che conti così tanto il modo in cui parla..."`
`"Così non diventerà un'adulta...`
` Per cui, anche se non è una scena bella da vedere...`
` questa è una questione fra madre e figlia."`
`"...Beh,`
` anch'io spesso vengo rimproverata da mia madre per il modo in cui parlo."`
`Detta in questo modo, anche se era una scena pietosa, forse un estraneo come me non avrebbe dovuto interferire...`
`"Battler-kun, non avevi anche tu da bambino qualche cattiva abitudine che non riuscivi a correggere e per cui ogni tanto sei stato sgridato?"`
`"...Beh, una o due.`
` Ero molto imbarazzato quando venni sgridato davanti a tutti nella giornata dei genitori a scuola, e non riuscivo a sopportarlo."`
`"In tal caso sai cosa stanno provando Maria-chan e sua mamma in questo momento...`
` Non credo che vorrebbero che noi fossimo qui...`
` Lo capisci anche tu, vero, Jessica-chan?"`
`"...Penso che a nessuno piaccia essere visti mentre si viene sgridati."`
`"Andiamo.`
` Torniamo alla dépendance.`
` E quando Maria-chan tornerà,`
` le daremo il bentornato come se non fosse successo nulla...`
` Non è forse questa la cosa migliore da fare?"`
`Pensammo che l'argomentazione del fratellone George potesse avere senso...`
`{n}e forse eravamo felici di usare tale ragione per filare via da quella scena straziante.`
`Io e Jessica gli annuimmo, e ci allontanammo da lì.`
`Avvisammo Maria che ci stavamo dirigendo verso la dépendance,`
` ma non sembrò averci sentito, e provammo un senso di colpa nel dirlo con tale sfacciataggine...`
`"Allora cercatela da sola quanto ti pare!`
` A mamma non importa!!"`
`"Uuh!!!`
` La cercherà!`
` Maria la cercherà da sola!!`
` La cercherà anche se a mamma non importa!`
` Uuh, uuh, uuh, uuh, uuh!!"`
`"Fai come vuoi!!"`
`Dopo averle lanciato quelle ultime parole, Rosa girò i tacchi e ritornò subito alla villa.`
`Maria probabilmente lo vide come un gesto freddo per ferirla.`
`Ma non era quella l'intenzione di Rosa...`
`Il motivo era che la mano con cui aveva colpito per la rabbia la guancia di Maria era ancora dolorante.`
`Perché se fosse rimasta lì a gridare avrebbe potuto farsi di nuovo prendere dalle emozioni, e avrebbe finito per schiaffeggiare ripetutamente le guance di sua figlia.`
`Dopo che Rosa se ne andò, Maria rimase da sola nel roseto.`
`Il vento cominciò a soffiare sempre più forte, e ogni tanto, una goccia di pioggia cadeva sulla sua fronte...`
`Tuttavia, Maria non poteva andarsene da lì.`
` Non finché non avrebbe trovato quella povera rosa appassita.`
`Doveva sicuramente trovarsi lì...`
` Eppure,`
` non c'era.`
` Pur conoscendone il luogo, e sapendo che la rosa doveva essere lì,`
` non c'era.`
`Mentre fissava amareggiata il punto dove avrebbe dovuto esserci la rosa, Maria pensò freneticamente.`
`Magari era sbagliato l'angolo da cui guardava.`
` Magari era sbagliata l'altezza da cui guardava...`
`Mentre scrutava quel singolo punto,`
` Maria cambiava più e più volte la sua posizione, e continuava a fissarlo.`
`Il vento si stava facendo sempre più forte...`
`Ma Maria continuò a cercare quella rosa di fronte all'aiuola...`
`...Kinzo si accorse del rumore delle gocce di pioggia, le quali picchiettavano la finestra.`
` A quanto pareva, stava piovendo a catinelle.`
` La pioggia era iniziata a scendere più tardi di quanto il bollettino meteo avesse previsto.`
`Kinzo si avvicinò alla finestra, come attirato dallo scrosciare della pioggia.`
` Era un suono placido.`
`Un suono che sembrava più quieto di qualsiasi silenzio,`
` e che ricordava agli esseri umani che in fin dei conti, essi erano soli dal momento della loro nascita fino a quello della loro morte.`
`"...Sembra che tu sia in ritardo, {f:5:Beatrice}."`
`Quelle parole erano forse dirette al cielo carico di pioggia...?`
` Dove Kinzo stava guardando, non c'era nessuno che potesse rispondere.`
`"...Allora, vogliamo cominciare?`
` Diamo inizio al nostro banchetto dei miracoli...`
` Adesso quest'isola è stata tagliata fuori dal mondo.`
` Ormai nessuno potrà interferire nella mia cerimonia."`
`"Ci sono molti sacrifici perfetti per te.`
` Quattro dei miei figli.`
` Tre dei loro compagni.`
` Quattro dei miei nipoti.`
` Me, i miei ospiti ed i miei domestici!`
` Puoi divorarne quanti ne vuoi."`
`"Seguendo le regole della Roulette Demoniaca, sarà la chiave del fato a scegliere i sacrifici.`
` Se quella roulette mi sceglierà, persino io diventerò un tuo sacrificio...`
` Ma proprio per questo...`
` Proprio per aver scommesso in modo tanto folle...`
`{n}io farò sì che avvenga senz'altro un grande miracolo..."`
`"Forza, mangia quanto vuoi...!!`
` Riuscirò a vincere in questa roulette.`
` Sì, punterò tutto.`
` Per prima cosa, restituirò l'eredità della famiglia Ushiromiya.`
` Accettala!!"`
`Kinzo aprì violentemente la finestra, sfilò con foga un anello d'oro dal suo dito e lo gettò via con forza...`
`In quel momento risuonò un rombo di tuono, dando l'illusione che il lampo avesse acconsentito.`
`"E poi... quando sarai resuscitata,`
` io in quel momento sarò lì.`
` Sopravvivrò fino alla fine, e osserverò il tuo risveglio..."`
`"Perciò vieni, {f:5:Beatrice}...`
` Benvenuta al mio banchetto...!`
` In cambio di tutto ciò che ho creato, mostrami un tuo miracolo, solo per un'altra volta...`
` Oooooohh...`
`{n}{f:5:BeatriceeEee}..."`
