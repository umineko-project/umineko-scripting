`Jessica'nın ölümüyle birlikte suçlunun yakınlarda bir yerde saklandığı ve ellerine fırsat geçerse canlarımızın peşine düşecekleri kesinleşti.`
`Genji-san'a göre, yarın sabah olduğunda tekne gelmiş olacak.`
`Teknenin telsizi de var.`
`{n}Muhtemelen onun sayesinde hemen polisle irtibata geçebileceğiz.`
`Hepimiz salonda toplandık ve yarına kadar sessizce beklemeye karar verdik.`
`Suçlu hakkında ipucu bulmak için malikanenin her tarafını araştırmamızı önerdim,`
` ancak Rosa Teyze bunu reddetti ve suçluya baskı yaparsak ya da onu kışkırtırsak,`
` üçüncü bir cinayete yol açabileceğimizi söyledi.`
`...Yapılacak en doğru şey muhtemelen buydu.`
`{n}Bizim gibi bir grup amatör araştırsa bile, bir şey bulmamızın imkanı yok.`
`Gereksiz bir şey yapmadan kendimizi korumaya odaklanmak ve yarından sonra işi polise bırakmak akıllıca olacaktır.`
`Başlangıçta gergindik ama Rosa Teyze dışında çoğumuz bütün sabahı televizyon izleyerek geçirmiş ve sıkılmıştık,`
` bu yüzden tehlike algımız giderek azalmıştı.`
`İlk cinayette aynı anda altı yetişkinin öldürülmüş olması,`
` zehir gibi sinsi bir yöntemin kullanılmış olabileceğini düşünmemize neden oldu.`
`Ve ikinci cinayet için, bu ikisinin de kurban olduğunu düşündük çünkü ne yazık ki geri kalanımızdan izole olmuşlardı.`
`Buradan yola çıkarak, çok sayıda suçlu olmadığını,`
` ve salonda toplanan bu büyük grubu bir anda öldürebilecek yetenekte olmadıklarını düşündük.`
`Şu anda bu salonda George-aniki ve ben,`
` Maria,`
` Rosa Teyze,`
` Genji-san, Gohda-san, Shannon-san, Kumasawa-san, ......ve son olarak Doktor Nanjo vardı—toplam dokuz kişi.`
`Üstelik Rosa Teyze'nin silahı dahi vardı.`
`Kuşkusuz, bu odada bu kadar insan varken, bize kolayca dokunamazlardı.`
`Bu güven duygusu, geçen zamanla birlikte, bu sabah yaşadığımız şoku yavaş yavaş atlatmamızı sağladı...`
`Bu arada, öğle yemeği bizim için yeni sona ermişti.`
`{n}Ancak, dün gece Gohda-san'ın bizim için ustalıkla hazırlamış olduğu akşam yemeğinden çok farklı olarak, konserve yiyeceklerden oluşan bir öğle yemeğiydi.`
`...Rosa Teyze de o altı kişinin öldürülmesinde zehir kullanıldığından şüphelenmişti.`
`...Bu yüzden, suçlunun sabahki o karmaşa sırasında mutfağa gizlice girmiş ve oradaki malzemelere zehir karıştırmış olma ihtimalini göz ardı edemezdik.`
`......Rosa Teyze hepimize polis gelene kadar konserve gibi güvenli yiyecekler dışında ağzımıza hiçbir şey sürmememizi emretmişti.`
`Gohda-san bir aşçı olarak çok hayal kırıklığına uğramış olmalı.`
`Yine de becerisini göstermek istercesine, en azından tabakları getirip konserve yiyeceklerle doldurmak istediğini söyledi.`
`Rosa Teyze ilk başta isteksiz davranmış, getirilen tabakları tek tek incelemiş ama şikâyet edecek bir şey bulamamıştı,`
` ve Gohda-san'ın "Şef Seçimi Konserve Kombo Öğle Yemeği" gerçeğe dönüşmüştü.`
`Gohda-san lezzetin sadece dille değil, gözlerle de tadılabileceğini söylemişti.`
`...Kendimi onunla aynı fikirde buldum—kahvaltıda yediğimiz konserve yiyeceklerin aynısıydı, ama tamamen farklı bir şeymiş gibi hissettirmişti...`
`"Uu, Battler.`
` Bak, bak.`
` İşte, "Kurtlar ve Koyunlar Bulmacası".`
` Uu."`
`Televizyon izleyesim olmadığı için tembel tembel koltukta otururken Maria yanıma geldi,`
` çantasından resimli bir kitap çıkardı ve bana uzatarak bunları söyledi.`
`"......Bu kitap da ne?`
` "Kurtlar ve Koyunlar Bulmacası" mı?`
` ..................Bir bakalım."`
`"Kurtlar ve Koyunlar Bulmacası".`
`{n}Bu, Rosa Teyze'nin bu sabah Jessica'yı kontrol etmeye sırada söylediği bir ifadeydi.`
`...O sırada bunun ne anlama geldiğini bilmiyordum ve daha sonra Jessica'nın cesedi bulunduğunda çıkan kargaşadan dolayı bunu tamamen unutmuştum.`
`Maria'nın bana uzattığı kitap yabancı bir resimli kitaba ya da çevrilmiş bir şeye benziyordu.`
`Kitabı açtığımda içinde çeşitli bulmacalar olduğunu gördüm.`
`"Uu.`
` Şimdi birkaç kurt ve koyun var, tamam mı?`
` Ve bulmaca da onları bir kayıkla diğer tarafa götürmek."`
`"......Hmmmm?`
` Böyle kuralları olan bir oyun duymuştum.`
` Yani bu onun kurtlar ve koyunlarla olan versiyonu mu?"`
`Çok uzun zaman öncelerden günümüze ulaşan çok basit bir bulmacaydı.`
`{n}Problemlerden birini deneyelim.`
`Sağ kıyıda, iki kurt ve iki koyun var.`
`{n}En fazla iki hayvanın binebileceği bir kayık var ve onu kullanarak dördünü de karşıdaki sol kıyıya taşımanız gerekiyor.`
`İki kural var.`
`İlki kayıkla ilgili.`
`{n}Kurtlar ya da koyunlar kürek çekebilir, üstelik bir hayvan tek başına bile kürek çekebilir.`
`{n}Ama kayık yalnızca iki hayvan taşıyabilir.`
`İkincisi ise kurtlarla ilgili.`
`{n}Kurtların sayısı o noktadaki koyunlardan daha fazla olduğunda, koyunlara saldırırlar ve oyun sona erer.`
`Örneğin, oyunun başında:`
`{n}Her iki koyun da kayığa biner ve diğer tarafa gider.`
`{n}Sonra koyunlardan biri iner ve diğeri ilk kıyıya geri döner.`
`......Bunu yaptığınız sırada, ilk kıyıda iki kurt vardır.`
`{n}Ve tek bir koyun oraya geri dönmüş olur.`
`Bu yaşandığında, kurtların sayısı daha fazla olmuş olur, bu yüzden koyun saldırıya uğrar ve oyun sona erer.`
`Her iki kıyıda da, hatta kayıkta da koyundan fazla kurt olmamalıdır.`
`Bu, bu koşullar altında koyunların kayıkla nasıl karşıya geçirileceği ile ilgili bir bulmaca.`
`Bu arada, doğru cevap şu: İlk turda her iki kurdu da karşı kıyıya geçirirsiniz.`
`{n}Sonrasında bir kurt geri gelir.`
`İkinci turda, iki koyunu karşı kıyıya taşırsınız.`
`{n}Sonrasında bir kurt geri gelir.`
`Ve üçüncü turda, sağ kıyıdaki son kurdu da kayığa bindirir ve karşı kıyıya geçirirsiniz ve tebrikler, nakliye başarılı.`
`Yarı yolda, kayıkta ya da her iki tarafta aynı sayıda kurt ve koyun olabilir ama bu bir sorun teşkil etmez.`
`Yalnızca kurt sayısı daha fazla olduğunda kaybedersiniz.`
`Bu kitap bunu kurtlar ve koyunlar aracılığıyla sembolize ediyor, ama muhtemelen aynı oyunu farklı bir sembolizmle bilen pek çok insan vardır...`
`Maria, nasıl çözüleceğini bildiği bulmacaları benim de çözüp çözemeyeceğimi test etmek istiyor gibiydi,`
` ve bana sürekli farklı sayfalar göstererek "bunu çöz" ve "bu zor" diyordu.`
`Rosa Teyze bu bulmacanın adını söylediğinde neler yaşanıyordu...`
`Doğru.`
`...Jessica'yı aramaya gitmeye karar verdiğimizde kaç kişi gitmemiz gerektiğini konuşuyorduk,`
` ve Rosa Teyze "Kurtlar ve Koyunlar Bulmacası"ndan bahsetti ve hep birlikte gitmemiz gerektiğini söyledi......`
`".................................Bir saniye..."`
`Bunun tek bir anlamı olabilir.`
` ...Rosa Teyze aramızda "kurtlar" olduğunu söylüyordu.`
`Ve kurtlarla koyunların sayısı dengedeyken güvende olduğumuzu, ancak durumun böyle olmadığı bir ortam oluştuğunda kurtların dişlerini göstereceğini mi düşünüyordu......?`
`Ailelerimizin cesetlerini bulduğumuzda, Rosa Teyze çoktan hizmetkârların "kurtlar" olabileceğinden şüphelenmeye başlamıştı.`
`Hepsinin mi yoksa sadece bazılarının mı olduğunu bilmese de, aralarında "kurtların" saklanıyor olma ihtimalinin kokusunu almıştı.`
`......Evet.`
`Cinayet sahnesi oldukça detaylıydı.`
`{n}Birden fazla suçlunun olduğunu düşünmek kolay.`
`Ve Jessica'nın Kanon adında bir hizmetkârla yalnız kaldığı,`
` ve öldürüldüğü odaya gittiğimizde de aklında bu fikrin olduğunu düşünürsek,`
` .........Rosa Teyze'nin ısrarla neden hizmetkârlardan şüphelendiğini tahmin etmek zor değil...`
`"Bütün hizmetkârlar.`
` Gohda-san bulaşıkları yıkamak için mutfağa gidecek.`
` Her ihtimale karşı, hepiniz lütfen onunla gider misiniz?"`
`"Millet, özürlerimi kabul edin.`
` Hadi grup olarak gidelim."`
`"......Shannon, Kumasawa.`
` Gidelim."`
`"Evet, evet, geliyorum.`
` Hoh-hoh-ho."`
`"Peki o zaman, George-san, şimdilik izninizle."`
`"Tamam.`
` .........Dikkatli ol.`
` Ah, Rosa Teyze, ben de gidebilir miyim?"`
`"Özür dilerim, George-kun, burada kalır mısın?`
` Seninle konuşmak istediğim bir şey var."`
`"......Öyle mi?`
` Shannon, üzgünüm.`
` Her neyse, dikkatli ol.`
` ...Yalnız kalma."`
`"...Evet..."`
`"Doktor Nanjo, affedersiniz.`
` ......Size bir konuda danışmak istiyordum."`
`"Evet, ......hangi konuda?`
` ........................"`
`Hizmetkârlar bulaşıkları ve boş konserveleri servis arabasına koydular ve koridora doğru ilerlemeye başladılar.`
`Arkalarında Rosa Teyze, Doktor Nanjo ile kısık sesle bir şeyler konuşuyordu.`
`"...Pekâlâ.`
` Gidiyorum."`
`"Evet, size güveniyorum."`
`Doktor Nanjo okumakta olduğu kitabı kapattı, koltuktan kalktı ve hizmetkârların arkasından gitti...`
`Rosa Teyze başını koridora uzattı ve onların gidişini tamamen izledikten sonra kapıyı kapatıp konuştu.`
`"Herkes dinlesin.`
` Artık buradaki herkes bir Ushiromiya."`
`"......Hmm?`
` Evet, bu doğru..."`
`"Yani tüm "kurtları" kovaladığını mı söylüyorsun?`
` ......Roza Teyze."`
`Bu tek cümleyle birlikte Rosa Teyze'nin bakışları keskinleşti.`
`{n}...Görünüşe göre alaycı ses tonumu anlamıştı.`
`......Rosa Teyze hafifçe güldü.`
`"...Battler-kun, beynin kesinlikle hızlı çalışıyor.`
` Zeki çocukları severim.`
` Açıklaması daha kolay olacak."`
`"Uu.`
` Battler, zeki mi...?`
` Bunu çözebilir misin?`
` Sayfa 64'teki zor olanı.`
` Uu!"`
`"Maria, sen biraz oturup televizyon izle.`
` Annenin Battler-kun ve George-kun ile konuşması gerekiyor."`
`"..................Uu."`
`"Rosa Teyze.`
` ...Bulmacayı Battler-kun'dan duydum.`
` ...Çok dikkatli olmanın kötü olduğunu düşünmüyorum, ama çok şüpheci olmanın da iyi olmadığını düşünüyorum."`
`"Gerçek suçlu {f:5:Beatrice} olsun ya da olmasın,`
` hizmetkârların onunla işbirliği içinde olduğundan şüphelenmek için bir nedenimiz olduğunu düşünüyorum."`
`"......Nii-san ve diğerlerinin öldürüldüğü ilk cinayette,`
` onlara çok acımasız bir muamele yapılmıştı, değil mi?`
` Bu, birinin tek başına yapabileceği bir şeye benziyor muydu?"`
`"............Belki de gizemli konuğumuz {f:5:Beatrice}-sama bütün gece uğraşmış ve her şeyi yapmıştır."`
`"Peki ya Jessica'nın odasının kapısıyla ilgili master anahtar olayı?`
` Bu, hizmetkârlardan birinin işin içinde olduğunun kanıtı değil mi?"`
`"......nn.................."`
`Jessica'nın odasının kapısını sadece bir master anahtar kilitleyebilirdi.`
`{n}...Bu durumda kapıyı hizmetkârlardan birinin kilitlediğini varsayabiliriz......`
`.........Hayır,`
` ......dur.`
`"Satranç tahtasını ters çevir.`
` ......Bu garip, Rosa Teyze."`
`"Suçlu neden Jessica'yı öldürdükten sonra kapıyı kilitleme zahmetine girsin ki?`
` Bunu yaptıklarında master anahtarların sahiplerinden şüphelenileceği kaçınılmazdı.`
` ......Kapıyı bilinçli olarak kilitlemeye gerek yoktu."`
`"...B-Bu doğru.`
` Battler-kun'un dediği gibi!`
` Kasıtlı olarak kendilerini şüpheli gösterecek bir şey yapmaları için hiçbir sebepleri yok."`
`"Evet.`
` Bu ilginç bir düşünce.`
` Tabii ki, ben de öyle düşünmüştüm."`
`"......Öyleyse, kapıyı kilitleyen kişi hizmetkârlar üzerinde şüphe uyandırmak istemiş ve kapıyı master anahtar olmadan kilitlemiş olmalı.`
` Ama bu imkansız.`
` Değil mi?"`
`......Bu doğru.`
` Kapıyı master anahtar olmadan kilitleyebilecek bir yöntem olsaydı, bu hizmetkârlar üzerinde şüphe uyandırmak için iyi bir numara olabilirdi.`
`...Eğer suçlu bizi izole etmek ve teker teker saldırmak istiyorsa, bu numara paranoyaya bile yol açabilecek çok etkili bir numaraydı.`
`Ancak, master anahtar kullanmadan o kapıyı kilitlemenin bir yolu yoktu...`
`"Master anahtar kullanmadan kapıyı kilitlemenin bir yolu olmadığını nasıl iddia edebilirsiniz?`
` Bu Rudolf nii-san'ın bahsettiği gibi bir Şeytan'ın İspatı değil mi?`
` {i:Belki de bizim düşünemediğimiz bir yöntemle kilitlenmiştir}."`
`"Bizim aklımıza gelmese bile, bu bilmediğimiz bir numaranın var olabileceği ihtimalini ortadan kaldırmaz."`
`"............Yani, evet, ama...`
` Yani bu mu?`
` Şüpheli olanlar suçlu mu...?"`
`"Numaranın pratik detaylarını bilemiyorum ama genel bir fikrim var.`
` Özür dilerim, ama Kanon-kun'un suçlu olduğunu varsayarsak, bu son derece kolay bir şekilde açıklanabilir.`
` Neden ceset olmadığını bile."`
`"Huh......`
` Ama Kanon-kun'un master anahtarı yoktu, değil mi?!`
` Diğer hizmetkârlar bir yana, en azından Kanon-kun'un kapıyı kilitleyememesi gerekirdi!"`
`"......Anladım.`
` ...Rosa Teyze, demek bu yüzden Jessica'nın odasına girdikten hemen sonra bize dolabı ve diğer her yeri aramamızı söyledin.`
` ......Rosa Teyze, ...zihnin bir bakışta tahmin edebileceğimden daha hızlı çalışıyor."`
`"Küçük bir kız kardeşin beyin hızı her zaman büyük kız kardeşin eksi 1'i kadardır.`
` ...Artık endişelenmem gereken kimse olmadığı için mutluyum."`
`George-aniki onun Eva Teyze'den bahsettiğini fark etti,`
` ve bu kaba sözü nasıl karşılaması gerektiği hakkında biraz huzursuz görünüyordu...`
`"......Ü-Üzgünüm.`
` Benim de anlayabileceğim şekilde açıklayabilir misiniz?"`
`"Kanon-kun'un master anahtarı Jessica-chan'ın cebinde, kilitli odanın içindeydi.`
` Kapı kilitlendikten sonra, odanın dışından cebe koymak gibi bir numara yapabilmesi imkansız olmalıydı...!"`
`"Öyle değil, Aniki.`
` ......Eğer Rosa Teyze'nin hayal ettiği şekilde yapıldıysa, ......bu numara sadece Kanon-kun tarafından uygulanabilir."`
`"...Ve Jessica'nın cebinde hâlâ master anahtar varken kapı anahtarsız kilitlenebilirdi.`
` ......Ve, sonuç olarak, cesedi de ortadan kaybolurdu."`
`"N-......Nasıl?!`
` Anahtar olmadan kapıyı nasıl kilitleyecek?!"`
`"Çok basit.`
` George-kun, eve döndüğünde kapıyı kilitlersin, değil mi?`
` Kapı tokmağını çevirirsin, ve tık, değil mi?"`
`"Huh...?!`
` .........O-`
`...Olamaz...`
` ......Hayır, ama...`
`...Kanon-kun hiçbir yerde yoktu......"`
`"...Aniki, görünüşe göre anladın.`
` .........Roza Teyze'nin odanın içinde aradığı şey buydu."`
`"......Kapıyı içeriden kilitleyip anahtarı Jessica'nın cebine koyan,`
` ve bir yere saklanıp bizim gitmemizi bekleyen Kanon-kun'u arıyordu."`
`En basit kilitli oda numarası.`
` ...Diğer bir deyişle, cinayeti işledikten sonra kilitli odanın içinde saklanmak.`
`...Ve eğer cesedi bulanlar gittikten sonra dışarı çıkabilirse, bu mükemmel bir kilitli oda cinayeti yaratabilir......`
`"Odayı tamamen aradık ama hiçbir şey bulamadık.`
` ...Ancak bu, o odada sadece hizmetkârların bildiği gizli bir geçit gibi bir şeyi göz ardı edebileceğimiz anlamına gelmiyor."`
`"Bunun nerede gizlenmiş olabileceğini bilmiyorum,`
` ama gizli bir geçit olduğunu varsayarsak, onun dışında herhangi biri için bunun imkansız olduğunu kesin olarak söyleyebiliriz."`
`"..................Bu muhakeme,`
` ...benim de aklıma gelen ilk şeydi.`
` ......En nefret ettiğim muhakeme buydu, bu yüzden en başta ortadan kaldırmak istedim..."`
`"*cackle*cackle*...`
` "{p:1:Kanon bu odada öldürüldü}", değil mi?"`
`"Suçlu olarak Kanon'dan şüpheleniyor gibi göründüğün için, bu olasılığı derhal yok etmek için bunu bana tekrarlattın.`
` Anlıyorum, anlıyorum.`
` *cackle*......"`
`"...Sonra da aklıma gelen şu oldu.`
` O odada aslında üç kişi olduğuna dair bir teori.`
` Jessica ve Kanon-kun kurbanlardı.`
` Ve suçlumuz, konuk {f:5:Beatrice} de onlarla birlikteydi."`
`"Suçu işleyenin büyü kullanmayan "insan olan ben" olmasını istedin.`
` Anlıyorum, sana mükemmel uyan garip bir teori.`
` *giggle*giggle*."`
`"......O ikisini öldürüp kapıyı içeriden kilitlediğini düşündüm.`
` Ve Kanon-kun'un cesedini normal insanların fark etmeyeceği gizli bir yöntemle taşıdın.`
` ......Yani, kaçmak için gizli bir kapı kullandın."`
`"Ancak bunu bana kırmızıyla söylemiştin.`
` ...O odada hiç gizli kapı olmadığını belirttin."`
`"Evet.`
` Sizin bilmediğiniz gizli bir geçit yok.`
` Knox muydu, yoksa Van Dine mıydı?`
` Görünen o ki, gizemli romanlarda ne olursa olsun asla gizli geçitler olmamalı.`
` Ben de bu etiğe uyuyorum."`
`"Böylece ünlü bir dedektif, odayı baştan sona aramak zorunda kalmadan bile gizli geçitlerin olmadığı çıkarımında bulunabilir.`
` .........*cackle*cackle*, insanların küçük dedektiflik oyunlarıyla işleri çok kolay."`
`"Kahretsin, büyük konuşuyorsun...`
` Teşekkürler.`
` Kudretli cadı'nın çok diplomatik davranması sayesinde, her yeri aramadan odanın gizli kapısı olmadığı sonucuna varabiliyorum."`
`"Kesinlikle.`
` {p:1:Bu odada hiç gizli kapı yok}.`
` {p:1:Kapı ve pencereler dışında içeri girmenin ya da dışarı çıkmanın hiçbir yolu yok}."`
`"......Bu da demek oluyor ki...`
`...Rosa Teyze'nin o kadar emin olduğu teori...`
`...yanlış."`
`"...Üstelik, sinir bozucu bir şekilde, bu teoriyi çürütmek imkansız.`
` ......Eğer cadı olan sen, kırmızıyla`
` "`
`{p:1:hiç gizli kapı yok}" dersen, tüm mesele hallolur."`
`"......Ancak, benim gibi bir insan, Rosa Teyze'ye ne kadar karşı çıkıp tartışmaya çalışırsa çalışsın, muhtemelen bunu kabul etmeyecektir.`
` {i:İnsanlar gizli bir kapının olmadığını kanıtlayamaz}."`
`"Bu bir Şeytan'ın İspatı.`
` ...............Kahretsin.`
` Cadı olmak çok rahat..."`
`"......Olamaz!`
` Varlığından bile haberdar olmadığımız gizli bir kapı yüzünden Kanon-kun'u suçlu ilan ediyorsun...`
` Bunu...kabul edemem."`
`"Eğer bunu kabul edemiyorsan, o zaman bana kabul etmesi daha kolay olan bir muhakeme sunar mısın?`
` .........Başka yok.`
` Bunca zamandır düşünüyordum.`
` Bundan başka yok!"`
`".............................."`
`"George-kun, Shannon-chan ile iyi bir ilişkiniz vardı, değil mi?`
` Bu yüzden tüm hizmetkârların suçlu olduğunu kabul etmenin senin için zor olacağını düşünüyorum."`
`"Ben de Shannon-chan'ın suçlulardan biri olduğuna inanmak istemiyorum.`
` .........Ancak hepsi olmasa da, suçlunun kendisi ya da belki de bir suç ortağı kesinlikle o grubun içinde.`
` Bunu görmemezlikten gelemezsin!"`
`"......Kanon-kun'un yanı sıra başka kurtların da olduğunu düşünüyorsan,`
` ...Jessica'nın odasında suçlunun Kanon-kun olduğunu söyleyerek o kargaşaya neden olman, hizmetkârların tepkilerini görmek için miydi...?"`
`"Evet, doğru.`
` Ve sonuç olarak, onlardan daha da fazla şüphelenmeye başladım.`
` ......Hizmetkârların arasında kurtlar olduğundan eminim.`
` Eminim.`
` Ve, tıpkı "Kurtlar ve Koyunlar Bulmacası"nda olduğu gibi, normalde uysal olsalar da, fırsat bulurlarsa kesinlikle saldıracaklar."`
`"......Jessica-chan kayıkta yalnız bir koyundu.`
` ......O bulmacada, kurtlar ve koyunlar arasında bir denge olduğunda saldırmıyor olabilirler, ancak bizim bulmacamız farklı.`
` Fırsata ve insan sayısına bağlı olarak, bir denge olsa bile saldırabilirler.`
` Tıpkı Jessica-chan'ın öldürüldüğü zamanki gibi!"`
`".........B-Benim hoşuma gitmeyen bir şey var!`
` Bu durumda, mutfağa gönderdiğin Shannon tehlikede değil mi?!!`
` Hemen biz de mutfağa gitmeliyiz!`
` Kimin kurt olup olmadığının önemi yok!`
` Eğer bir araya gelerek bir denge oluşturabiliyorsak, bence bunu sürdürmeliyiz!!"`
`"......Shannon-chan, Genji-san ile birlikte babamı görmeye gitti.`
` O sırada izole olmuştu ama öldürülmedi."`
`"Genji-san da kurt olmadığı için mi?"`
`"......Hayır!`
` Çünkü ikisi de kurtlardı!!"`
`"Shannon bir suça ortak olacak türden bir insan değil!!`
` Sen olsan bile, Rosa Teyze, bunu görmezden gelemem.`
` Şimdi söylediklerini geri almanı istiyorum...!"`
`"...Aniki önünde bunu söylediğim için üzgünüm, ama bu argüman tıpkı...`
`...Eva Teyze'nin söyleyeceği bir şeye benziyor.`
` Karşılık veremezsek, otomatik olarak haklı olduğunu varsayıyorsun.`
` ......Görünüşe göre kendi soyundan gelen kana karşı koyamıyorsun, Teyze."`
`".........Şu anda ben bile kendimi pek övgüye değer görmüyorum."`
`"Ama ne var biliyor musunuz? Ben bir anneyim!`
` Maria'nın güvenliğini sağlamak için iblise bile dönüşebilirim.`
` Dürüst olmak gerekirse, Maria ile kendimi keşke ıssız bir yere kapatabilseydim."`
`"......Ama siz ikinize de annelik yapmayı planlıyorum.`
` Şu anda benim çocuklarım sayılırsınız.`
` ......Kendi çocuklarım olmayabilirsiniz, ...ama sizi terk etmeyeceğim.`
` .........Asla."`
`"......Tabii, teşekkürler."`
`"Sadece anneniz olarak dikkatsiz olmamanız için sizi uyarmak istedim.`
` {i:Her zaman sizi görebileceğim bir yerde kalın}.`
` Sizi koruyacağım."`
`"Ve aynı zamanda, "kurt" olmadığımızdan emin olmak için bizi gözlemliyor olacaksın.`
` ...Evet, bunun için çok teşekkürler.`
` Peki Teyze, sen kendinin "kurt" olmadığını kanıtlayabilir misin?"`
`"Evet, kanıtlayabilirim."`
`"Hızlı bir cevap.`
` Nasıl?"`
`"Bununla.`
` ...Bu benim kanıtım."`
`Rosa Teyze silahı kaldırdı ve namluyu bana doğrulttu.`
`Ama bu sadece bir anlığınaydı.`
`Silahını hemen indirdi ve şeytanca güldü.`
`{n}......Ama bana, silahın namlusuna bakarak geçirdiğim zaman sonsuzluk gibi gelmişti.`
`"...Peki Rosa Teyze, o silah senin suçlu olmadığını nasıl kanıtlıyor?"`
`"Bir düşün.`
` Suçlu ben olsaydım ne olurdu?`
` Hizmetkârlar gittikten sonra hayatımda bir kez elime geçen bu fırsatı kaçırır mıydım sanıyorsun?"`
`"İkinizi de pat diye vurabilirdim ve geriye sadece uygun bir bahane bulmak kalırdı.`
` Mesela, {f:5:Beatrice} pencerenin dışında belirdi ve bize silahla ateş etti gibi bir şey.`
` Ben de ona iki el ateş ettiğimi iddia eder ve iki mermi kovanını yere atardım."`
`"Bu çok çılgınca bir argüman ama gerçekten mantıklı. Ihihihi!"`
`"Krauss nii-san'ın sık sık söylediği bir şey vardı.`
` Güçlü olan haklıdır.`
` .........Bu bunu kanıtlıyor mu acaba?"`
`".........Özür dilerim, ikinizden de.`
` Sabahtan beri işlenen tüm bu suçlardan sonra soğukkanlılığımı büyük ölçüde kaybettim.`
` Normalde nasıl olduğumu biliyorsunuz, bu yüzden şu anda sinirli ve biraz asabi görünüyor olmalıyım."`
`"...Ama beni anlayın.`
` Sizi kötü niyetli suçludan korumak istiyorum.`
` Bunu yapmak için bir iblis olacağım.`
` Hepsi bu kadar.`
` ......Sizi kızdıracak bir şey söylediğim için özür dilerim.`
` Battler-kun, George-kun.`
` ...Hadi barışalım."`
`George-aniki'nin yüzünde memnuniyetsiz bir ifade vardı.`
`{n}...Shannon'un onuruna verilen zararı muhtemelen affedemezdi.`
`...Peki ya ben...?`
` Bazı dolaylı kanıtlar, hizmetkârların olaya karıştığına dair güçlü ipuçları veriyor.`
`......İçlerinden birinin suçlu olduğuna ya da muhtemelen suçlu ile işbirliği yaptığına inanmak istemiyorum,`
` ...ama mevcut durumda bu hayalcilikten başka bir şey değil.`
`Kime inanmalıyım?`
`İlk olarak, suçlu kim?`
`{n}Suç ortakları var mı?`
`{n}Varsa, kaç tane?!`
`......Sadece tanıdıklarımdan şüpheleniyormuşum gibi hissediyorum.`
`...Kendimi, dün gelen ve kendisine cesurca Altın Cadı diyen o 19. kişiyi,`
` konuk {f:5:Beatrice}'i çabucak unutmuş buluyorum.`
`Yüzünü hiç görmedim.`
`O portredeki cadının tıpatıp aynısı olduğunu duydum,`
` ama onu doğrudan görmediğim için, ne kadar çabalarsam çabalayayım, bu adada gerçekten 19 kişi varmış gibi hissedemiyorum.`
`...Bu yüzden suçlunun kolayca 18 kişiden biri olduğu yanılsamasına kapılıyorum...`
`Kahretsin......`
` Çık ortaya, {f:5:Beatrice}.`
`Eğer kötü adam sensen, o zaman kötü adam gibi davran ve kendini göster, tiz bir sesle gül ve bize tepeden bak.`
`Tıpkı dizilerdeki kötü adamların suçlu oldukları ortaya çıktıktan sonra bile,`
` agresif bir şekilde "kanıt var mı?" demeleri gibi.`
`"*cackle*cackle*cackle*cackle*cackle*cackle*.`
` Kanıt var mı?"`
`"Kapa çeneni, şu çeneni bir dakika kapalı tut..."`
`Mutfakta beş insan olmasına rağmen ortam çok sessizdi, sadece yağmurun sesi duyuluyordu.`
`Sadece Shannon ve Kumasawa'nın bulaşıkları yıkarken çıkardıkları sesler vardı.`
`Gohda kahvaltı ve öğle yemeğinden arta kalanları hizmetkârların çorbası için malzeme olarak kullanıyordu.`
`......Rosa yiyeceklere zehir katılmış olabileceğinden şüphelenmişti, bu yüzden konserve yemeye karar vermişlerdi ama pek doyurucu olmamıştı.`
`Ama Gohda onun gereğinden fazla tedbirci davrandığını düşünüyordu.`
`{n}Bu yüzden sadece içmek isteyenler için kendi başına bir çorba hazırlıyordu.`
`Shannon ve Kumasawa yemeklerin konduğu tabakları yıkıyorlardı.`
`İçlerinden, yemekleri tabaklara koymayı isteyen o olduğun için belki de onları yıkaması gerekenin Gohda olması gerektiğini düşünüyorlardı,`
` ama şikâyetlerini şimdilik dile getirmediler.`
`Genji ve Nanjo, uzun yıllar kullanılmış, eski püskü bir satranç takımının başında karşı karşıya oturuyorlardı.`
`...Henüz daha yeni başlamıştı.`
`Ve deneyimli oyuncuların oyun açılışları durmadan geliştirildiği için,`
` sadece belirli taşları belirli bir düzende hareket ettirdikleri bir ritüele benziyordu.`
`"Bu güzel bir koku...`
` Bunu konserve yiyeceklerden alamazsınız."`
`"Sadece yalıtılmış malzemelerden yapıldığı için içine zehir karıştırılamaz."`
`"Herkese yetecek kadar yaptım, lütfen yiyin.`
` Elbette, zehir var mı diye tadına da bakacağım.`
` Lütfen kendinizi güvende hissedin ve yiyin."`
`"Gerçekten de güzel bir koku.`
` Gohda-san, pişirdiğin yemekler gerçekten çok lezzetli."`
`"Lezzetli malzemeler kullandığınız sürece lezzetli yemekler yapabilmeniz oldukça doğaldır.`
` ......Öğretmenim bana, elindeki her malzemeyle lezzetli yemekler yapma becerisini mükemmelleştirmenin insanı gerçek bir aşçı yapan şey olduğunu öğretmişti."`
`"İyi bir öğretmenmiş.`
` Onun sayesinde, gerçekten lezzetli bir çorbanın tadını çıkarabileceğim gibi görünüyor."`
`"......Yine de bütün aile üyelerinin yemesi için düşünülmüş malzemelerden yapılmış olması çok yazık."`
`"Rosa-san'ın da bu sabah yaşananlardan ötürü yorgun olduğuna eminim.`
` Bu çok doğal."`
`"Ama bu sayede lezzetli malzemelerden yapılmış bir çorba içebiliyoruz, hoh-hoh-ho."`
`Rosa hararetle herkese içinde bulundukları tehlikenin farkında olmadıklarını ve yemeğe zehir karıştırıldığından şüphelenmeleri gerektiğini söylemişti.`
`Mekândaki atmosfer anlaşmalarına yol açmıştı,`
` ama açlıklarının üstesinden o anlık duyguyla gelemeyeceklerdi.`
`"İronik bir şekilde, normal şartlarda pek tadamayacağımız bir çorba haline geldi.`
` Mümkün olsaydı salondaki herkese de ikram etmek isterdim, ama..."`
`".....Rosa-sama'nın talimatlarına aykırı olduğu için, bunu yapmasan iyi olur.`
` ......Sadece yemek isteyenlerin yemesi yeterli."`
`"Hoh-hoh-hoh-ho.`
` Sonuçta, kimse bakmıyorken ustalıkla mola vermek, hizmetkâr olarak öğrenebileceğiniz şeylerden bir tanesi."`
`Kumasawa yüksek sesle güldü ve Shannon ile Gohda da onunla birlikte güldü.`
`Görünüşe göre, sadece hizmetkâr arkadaşların toplandığı bir alanda çok rahat davranabiliyorlardı.`
`Shannon, Gohda'nın ara sıra yaptığı sahtekârlıklardan hoşlanmasa da,`
` yemek pişirirken yüzünde beliren çocuksu gülümsemede,`
` ya da insanların yemeklerinden keyif almasını istemesinde bir sahtekârlık olmadığını biliyordu.`
`Bulaşıkları yıkamak zorunda bırakılması biraz sinir bozucu olsa da,`
` ondan gerçekten nefret etmiyordu.`
`Ancak, tam da böyle huzur dolu bir şekilde vakit geçirdikleri bir anda Rosa'nın salonda onları kurt ilan ettiğini hayal bile edemezlerdi......`
`Bu sırada, hizmetkârlardan birkaçı bir şeyin sürüklenmesine benzer bir ses ve ardından da bir gümbürtü duydu.`
`Yağmurlu bir günde bir hizmetkâr dışarı çıkıp bir yığın çöp torbası taşıdığında ya da yağmurluğuyla bir iş yaptığında,`
` arka kapının etrafında dolaşıp dururken tam da bu tür bir gürültü yaratırdı.`
`Yani ilk etapta bu sesi duyduktan sonra hiçbiri sıra dışı bir şey fark etmemişti...`
`Fakat kısa sürede fark ettiler.`
` ............Herkesin ya mutfakta ya da salonda olduğu bir sırada, arka kapıda biri nasıl olabilirdi...?!`
`Hizmetkârlar birbirlerine bakarak, içlerinden birinin bu sesin ne anlama geldiğini bilip bilmediğini kontrol ettiler.`
`"Kim, ..........kim olabilir......?"`
`Hizmetkârlar malikanenin planını iyi biliyorlardı.`
`Dolayısıyla, salondan birinin bu tayfunda dışarı çıkmasının, tüm yolu dolaşmasının,`
` ve bu arka kapıya kadar gelmesinin ne kadar olanaksız olduğunu anladılar.`
`Kinzo muydu?`
` ...Normal şartlar altında bile çalışma odasından çıkmayan Kinzo'nun, ortada hiçbir neden yokken bu tayfunun ortasına dalıp,`
` sadece düşük rütbeli kişilerin girip çıktığı evin arka tarafına gelmesini hayal etmek onlara daha da zor geliyordu.`
`"......B-`
`......Bu bizim...`
`hayal gücümüz değildi, değil mi......?"`
`".............Awawawawawawawawa..."`
`Shannon ve Kumasawa korkuyla arka kapıya bakarak birbirlerine yaklaştılar...`
`"...Kim, ...kim o......?"`
`Gohda korkuyla arka kapıya yaklaşırken seslendi.`
`{n}......Ve yakındaki bir lavabonun yanında duran kasap bıçağının yerini gözleriyle yokladı.`
`......Henüz eline almamıştı.`
`{n}Çünkü bu kişinin aileden biri olma ihtimali hâlâ vardı.`
`{n}Ancak, bu olasılık mümkün değildi...`
`Gohda'nın ilk sorusuna kapının arkasından yanıt gelmedi.`
`{n}...Belki de sesi o denli alçaktı ki, dışarıdaki rüzgâr ve yağmur yüzünden duyulmuyordu.`
`".........Genji-san."`
`"......Evet.`
` .........Doktor Nanjo ve kadınlar, geri çekilin."`
`"...Kim, ......kim olabilir ki......"`
`Genji satranç takımının yanında durmakta olan kırtasiye kutusundan zarif tasarımlı bir bıçak aldı.`
`...Bu, fatura ve senet zarflarını açmak için kağıt bıçağı gibi kullanılabilecek bir şeydi.`
`Ama özünde bir bıçaktı.`
`{n}Yani üzerindeki keskin kısım birini yaralayabilirdi...`
`Genji bıçağı ustalıkla kolunun içine sakladı.`
`{n}Sonra o da arka kapıya yaklaştı ve sessiz bir baş hareketiyle Gohda'ya işaret etti.`
`Gohda temkinli bir şekilde arka kapıya yaklaştı, .........ve yavaşça açmaya başladı......`
`"Wa...wahyaaaaaaaaaaaaaaaaaaaaaaaaa...!!!"`
`Bir insanın figürü aniden ayaklarını sürükleyerek görüş alanına girdi, dizlerinin üzerine çöktü ve yere yığıldı.`
`{n}Gohda şok içinde geriye doğru yere düştü.`
`Bu figür yağmurda ıslanmış, çamura bulanmış ve kan içinde kalmıştı...`
`"K-............Kanon-kun?!`
` Kanon-kun!!"`
`".........Kanon.`
` İyi misin...?`
` Doktor Nanjo...!"`
`Bu Kanon'du.`
`......Zayıf nefes alıyordu, ......ve üzerindeki çamur lekeleri hızla parlak kırmızı bir renge bürünüyordu.`
`Nanjo onu tutup yüzünü yukarı kaldırdığında, göğsünün tam ortasında derin, korkunç bir yara izi olduğunu gördü, sanki bir mızrakla ya da başka bir şeyle delinmiş gibiydi.`
`Şu anda bile, oradan koyu kırmızı kan akıyordu...!`
`"B-B-B-...Bu çok korkunç...`
` N-Ne yapmalıyız—ilk yardım çantası mı? İlk yardım çantası mı?!"`
`"Kanon-san, elini yaraya koy!`
` Lütfen, sıkıca bastır!`
` Onu hizmetkâr odasındaki yatağa taşıyalım!!`
` Lütfen herkes yardım etsin."`
`"H-Hadi, Kanon-san!`
` Biraz daha dayan lütfen...!"`
`"Dayan!!`
` Artık geçti!!`
` Sakın elini yaradan çekme...!!"`
`"Hadi, onu hizmetkâr odasına taşıyalım.`
` ......Kumasawa, Rosa-sama'ya Kanon'u bulduğumuzu haber et."`
`"Be-.........Bekle.........`
` ......Rosa-sama...`
`......olmaz........."`
`"...Lütfen bekle!`
` Kanon-san Rosa-sama olmaz dedi..."`
`"......N-Ne demek istiyorsun, Kanon-kun...?!"`
`"............Bunun zamanı değil.`
` Onu hemen hizmetkâr odasına taşıyalım.`
` Kumasawa, Rosa-sama'ya henüz söyleme.`
` ...Kanon'dan durumu öğrendikten sonra söyleriz."`
`"E-......Evet......`
` ......hiiiiii..."`
`Bu korkunç haliyle ortaya çıktıktan sonra Rosa'ya söylememelerini istemişti.`
`......Bu sadece çok huzursuz edici bir şeyin göstergesi olabilirdi.`
`{n}......Yüzlerine ürkütücü bir panik duygusu yayıldı...`
`"H-Hadi, millet!`
` Acele edelim ve onu taşıyalım...!`
` Çabuk, çabuk...!"`
`Kanon'un yarası inanılmaz derecede derindi,`
` ...ve Nanjo'nun solgun yüzüne bakılırsa, bilincinin hâlâ yerinde olması neredeyse bir mucizeydi...`
`"......Bu......korkunç...`
` Görünüşe göre mızrak gibi bir şeyle yaralanmış.`
` E-Eğer ciğerlerine ulaşmadıysa, bir şeyler yapabilirim......`
` Her halükarda, kanamayı durdurmalıyız......!"`
`"u...guo......aaaaga!!!"`
`Nanjo fışkırmakta olan koyu kırmızı kanı ne kadar temizlemeye çalışırsa çalışsın, ...temizleyemedi temizleyemedi tamamen temizleyemedi...!`
` Ve her seferinde yara daha da kötüleşerek Kanon'un acı içinde kıvranmasına neden oluyordu...`
`"Kanon-kun, Kanon-kun Kanon-kun!`
` Dayan... Dayan...!!"`
`"Doktor Nanjo!`
` Yeni havlu...!`
` ...Ne kadar...korkunç...!!"`
`"Durumu nedir...?"`
`".........Dürüst olmak gerekirse, ...yara o kadar vahim ki, hayatta olduğuna inanamıyorum...`
` Belki de yaralandığı nokta şanslıydı...`
` Ama kan kaybı çok fazla...!`
` Kan nakli gerekli ama bu yarına kadar imkansız...!"`
`"......u...`
`...*cough*cough*!!`
` Ro-`
`......Rosa-sama...`
`......bizi......`
`ugaaaaaa!!"`
`"K-Konuşma, Kanon-kun!`
` Yaran açılacak...!"`
`"......Rosa-sama...geldi...`
`......L-`
`......Leydim'e ve...`
`...beni, ve........."`
`"N-......Ne dedin......"`
`"Rosa-sama......mı dedin...?`
` Oooooh... Bu demek ki, bu demek ki..."`
`"......Bundan emin misin?"`
`"Evet.........`
` Eminim......Rosa-sama'ydı........."`
`"Hadi ama, daha fazla konuşma...!`
` Kumasawa-san, başka bir ilk yardım çantası getir lütfen!"`
`".........Genji-san.`
` ......Rosa-sama......böyle bir şey yapmış olabilir mi?"`
`"............Bilmiyorum."`
`Kanamayı durdurmaya çalışırken kanlar içinde kalan Nanjo ve Kumasawa'yı görmezden gelen Genji ve Gohda yüz yüze geldiler...`
`......Çünkü Kanon'un söyledikleri doğruysa,`
` ......Jessica'yı öldüren suçlu Rosa'ydı.`
`"Canın cehenneme, Rosa......`
` Bunu...Leydim'e nasıl yaparsın......`
` ...Seni öldüreceğim......ugnnnggg...!"`
`Kanon daha da nefret dolu bir çığlık attı...`
`{n}...Nefret dolu ses tonu, Jessica'nın gözlerinin önünde zarar gördüğünü görmüş gibi hissettiriyordu.`
`"......Ge-Gerçekten, Rosa-sama'nın Leydim'i öldürmek için bir nedeni olabilir.`
` Eğer Ushiromiya ailesi yok edilirse, tüm miras Rosa-sama'ya kalacak..."`
`"Eğer öyleyse, Battler-sama ve George-sama da tehlikede...!`
` Rosa-sama'nın elinde silah olması bir yana, şu anda salonda sadece onlar var...!`
` Genji-san, bu oldukça riskli değil mi......?!"`
`"................................."`
`".............................."`
`Shannon aniden koridora fırladı.`
`...Yüz ifadesi şaşkın ve trajikti, sanki neye inanacağını bilemiyordu...`
`Shannon koştu.`
` Nereye?`
`......Malikanenin içi özenle temizlendiğinden, bulmak muhtemelen kolay olmayacaktı.`
`Gül bahçesini ararsa belki birkaçını bulabilirdi ama muhtemelen hepsi bu rüzgâr ve yağmur yüzünden kaybolup gitmişti...`
`Doğru, ......kazan dairesi çok sık temizlenmiyor.`
`{n}...Oraya giderse, ......belki biraz bulabilirdi...`
`Shannon koşarak merdivenlerden indi ve yeraltında bulunan kazan dairesinde {i:onları} aramaya başladı...`
`Ölümün eşiğindeyken kullanılan ilaçlar etkisini göstermiş miydi,`
` yoksa Kanon sonunda acı bile hissetmemeye mi başlamıştı?`
`...Şu an için en azından Kanon acı dolu nefes alış verişini atlatmıştı.`
`Nanjo görünüşe göre bunun büyük bir gelişme olduğunu düşünmüyordu ve gözlerini Kanon'dan bir an bile ayırmadı.`
`Kumasawa Kanon'un elini sıkıca kavradı ve hayatta kalma isteğinin kaybolmaması için onu yüreklendirmeye devam etti.`
`Genji ve Gohda, Kanon'un iletmek için hayatını tehlikeye attığı bu bilgiyle nasıl başa çıkacakları konusunda şaşırmış görünüyorlardı...`
`".........Rosa-sama'nın silahında dört ya da beş mermi olduğunu tahmin ediyorum."`
`"Bu az bir sayı değil.`
` ...Ancak o silaha mermi yüklemek oldukça fazla deneyim gerektiriyor olmalı.`
` Bir kez ateş edebilecek olsa da herkes aynı anda saldırırsa, o tekrar ateş edemeden silahını elinden alabiliriz..."`
`".........Bu adada bir doktorumuz olabilir ama ne ilaç ne de hastane var.`
` ......Eğer yanlış yerden vurulursan, ...ölürsün."`
`"Bunu anlıyorum, ama...`
` Daha da önemlisi, eğer hızlı davranmazsak, başka bir suçun meydana gelme olasılığı da var...!`
` Rosa-sama'nın bizi kurnazca uzaklaştırdığını hissetmeye başladım.`
` Şu anda George-sama ve Battler-sama'nın öldürülme ihtimali var...!"`
`"..........................."`
`"......Ho...hohohohoho.`
` Rakip bu kadar tehlikeliyse, onları çok fazla kışkırtmamamız daha iyi olmaz mı?"`
`"Ama yarının gelmesine daha çok zaman var...!`
` Nasıl bir strateji kullanabileceğini hayal bile edemeyiz!`
` Genji-san, ilk hamleyi yapan biz olmalıyız.`
` En azından bir bahaneyle silahı ondan alabilirsek, işler yoluna girebilir...!"`
`"Dört ya da beş mermi var, değil mi?`
` Demek ki hepimizi öldürmeye yetecek kadar yok...`
` Eğer onu dikkatsizce kışkırtmazsak, eminim Rosa-sama bile pervasızca—"`
`"............Hayır, o söyledi.`
` Hepimizi katledeceğini söyledi."`
`Sessizce uyuduğunu düşündükleri Kanon aniden canlı bir şekilde konuşmaya başladı.`
`Sanki bunca zamandır uyanıkmış da aniden ağzını açmış gibiydi.`
`Sağlam ve soğukkanlı göründüğünden Nanjo biraz rahatlamıştı ama yaranın derinliğini düşününce içinde oluşan ürpertiyi bir türlü silemiyordu.`
`......O biliyordu çünkü o bir doktordu.`
`Kanon'un o kadar kan kaybettikten sonra bilincini kaybetmesi gerekirdi.`
`{n}Ama yine de bir şekilde, farkındalığını çok net bir şekilde korumuştu.`
`......Gençlik mi?`
` Yoksa azim mi?`
`{n}...Bazen insanın yaşama arzusu bilindik şeylerin ötesine geçerdi......`
`Kanamayı durdurduklarında, etkilenen bölgenin içinde yabancı bir cisim olmadığından emin olmak için,`
` Nanjo cımbızla kanayan deliğin içini biraz yoklamış ve yaranın büyük derinliği onu şaşırtmıştı.`
`...Yara kesinlikle ciğerlerine kadar ulaşmıştı.`
`......Ve yine de, ...ve yine de...`
`{n}......Hayır, öte yandan, hayatta olması bile büyük şans...`
`......Ama Kanon açıkça konuşmuştu.`
`{n}...Nefretle bu yarayı Rosa adındaki kişinin açtığını söylüyor, küfürler ve öfkeli sözler tekrarlıyordu.`
`"...Efendi'nin tüm servetine sahip olabilmek için tayfun geçmeden önce ne pahasına olursa olsun herkesi öldürmek istiyor.`
` Bunu bana açıkça söyledi."`
`".........Kahretsin...!`
` Ne insan ama...`
` Genji-san, ne yapmalıyız?!`
` Bizim de bir çeşit silaha ihtiyacımız yok mu...?"`
`"......Aniden duyunca inanamıyorum.`
` ......Rosa-sama'nın böyle bir şey yapacağını......"`
`"Genji-sama, bu senin inanıp inanmamanla ilgili değil.`
` O, bana söyledi.`
` Ben de duydum.`
` {f:5:Neden} bana inanmıyorsun?"`
`"A-Ayağa kalkma...`
` Yaranı daha da kötüleştireceksin..."`
`Kanon yatakta doğruldu ve Kanon'un hikayesine inanmak için hiçbir çaba göstermeyen Genji ile konuştu.`
`"O kesinlikle hepimizi öldürecek.`
` Şimdiye kadar salondaki herkesi öldürmüştür.`
` Eğer onu ilk biz öldürmezsek, ilk öldürülen kesinlikle biz olacağız.`
` Tıpkı ilk benim öldürüldüğüm gibi, diğer herkes de öldürülecek.`
` Öldür ya da öl.`
` Öldür ya da öl öldür ya da öl."`
`"...K-.........Kanon-san, ......sen...`
` ......Gerçekten acımıyor mu...?"`
`"......Oh, bu mu?`
` Ciddi bir yara değil."`
`"C-...Ciddi bir yara değil de ne demek, ...sen......"`
`"Gerçekten önemli bir şey değil.`
` Artık hiç de acımıyor—gerçekten ciddi bir yara değil."`
`Kanon bunu söylerken, özenle sarılmış olan bandajlarını çözmeye başladı...`
`Göğsündeki korkunç delik hemen ortaya çıktı...`
`"K-Kanon-san...!`
` Böyle bir şey yapmamalısın!`
` Çabuk, uzan...!"`
`"Sorun olmadığını söyledim.`
` ......Bak.`
` Gördün mü...?`
` Ciddi bir...yara...değil, değil mi...?"`
`Kanon hâlâ yavaşça köpüklü kan fışkıran açık yarasını gösterdi.`
`...Herkes refleks olarak gözlerini kaçırdı.`
`"Bakın, size bunun ciddi bir yara olmadığını söylemiştim..."`
`"Ya-......Yapma şunu... Yaranla oynamamalısın......"`
`"...Bak, gördün mü?`
` ......Derin bir yara değil...hem de hiç.`
` .........Bak.`
` ..................Bak."`
`Kanon iki parmağını kaldırıp herkese gösterdi ve yavaşça göğsünün tam ortasındaki korkunç yaraya sokmaya başladı...`
`......Daldırıyor, sümüksü, yumuşak, sulu.`
`{n}Parmakları...en derine...kadar girdi...`
` ......Bloop, gloop, blorp...`
`"Hiiiiiiiiiiiiiiiiiiii...!!`
` K-K-K-Kanon-san, dur, dur...!!"`
`Parmaklarını göğsünün dibine kadar soktuktan sonra......aynı şekilde,`
` ......ağır ağır dışarı çıkardı...`
`Çıkardığı parmaklar yapışkan, katı, koyu kırmızı bir renge bulanmıştı ve bir iplik dahi sarkıyordu...`
`...Parmaklar tamamen......koyu kırmızıya dönmüştü...`
`"......S-`
`.........Sen...`
` ......N-N-N-Neler oluyor.................."`
`".........Gördün mü?`
` Ciddi bir...yara...değil, gördünüz mü...?`
` *cackle*cackle*cackle*cackle*cackle*cackle*!"`
`Tam o sırada kapı şiddetle açıldı ve Shannon göründü.`
`...Kanon'un taptaze kanlar içinde kaldığını gördükten sonra bile sarsılmaz ifadesi değişmedi.`
`"......Hey, Nee-san.`
` Nereye gittin?`
` Ben burada ölümün eşiğindeyken, sen nereye gittin?"`
`"Evet.`
` Kazan dairesine gittim.`
` Bir şey arıyordum.`
` .........Daha da önemlisi, kontrol etmek istiyorum.`
` Sen gerçekten...Kanon-kun musun?"`
`"......Huh, ......huhh...?"`
`Bu çok doğaldı.`
` Herkes onun Kanon olduğuna inanıyordu.`
`{n}Bu yüzden Shannon'un sorusunun ne anlama geldiğini anlayamadılar.`
`Baktıklarında Shannon'un elinde bir mendil tuttuğunu fark ettiler.`
`Kirliydi ve sanki biraz pislik ya da toz silmiş gibi görünüyordu.`
`{n}Ve mendili tutarken Kanon'a yaklaştı, .........ve bacaklarına yanaştı.`
`"O nedir......?"`
`"Üzerinde örümcek ağı olan bir mendil."`
`".....................`
` ...Neden böyle bir şey aldın?"`
`"Eğer Kanon-kun'san, sorun olmamalı.`
` ......Ama eğer {i:örümcekler doğal düşmanınsa}, bundan nefret edebileceğini düşündüm."`
`"...........................`
` Hahaha, oh hayır.`
` Ben neden örümceklerden nefret edeyim ki?"`
`"Üzgünüm, deneyeceğim."`
`"......Sha-...Shannon-san."`
`Shannon mendili Kanon'un bacağına yaklaştırdığında, aniden bir şey oldu.`
`Hepsi bir anda olmuştu.`
` İnsan gözü bunu takip edemezdi.`
`Kanon, Shannon'un tuttuğu şeyden kaçarak, ...vahşi bir keçi gibi geriye sıçradı.`
`Ve kolu, mor renkte parıldayan bir tür artçı ışıltıyla izler çizdi.`
`Bunlar yay şeklinde çizilmiş üç güzel mor izlerdi ve ona bakan Nanjo ve Kumasawa'nın boğazlarından geçiyorlardı.`
`Nanjo ve Kumasawa'nın boğazları......kocaman bir ağız gibi açılmıştı, ...ve bu tam da kan fışkırmaya başlamadan önceki andı.`
`Üçüncü mor iz Shannon'un boğazından geçmiş olmalıydı.`
`{n}Ama Shannon orada değildi.`
`Çünkü arkasında duran Genji, kendi kolunu Shannon'un boynuna dolamış ve onu geriye çekmişti.`
`Tüm bunların hepsi bir anda olmuştu.`
`"...........................!!!"`
`Gohda bu sahneyi anlamak için hızlı düşünmeye çalıştığı anda, donmuş haldeki zaman dilimi paramparça oldu.`
`Nanjo ve Kumasawa'nın yırtılan boyunlarından şiddetle oluk oluk kan fışkırdı.`
`Kanon hâlâ havada süzülürken arkasındaki duvarda asılı duran bir resim çerçevesine tekme atarak tıpkı bir kedi gibi ileri atıldı ve yeniden Shannon'un boğazını hedef aldı.`
`Ancak Kanon'un hedefi bir kez daha önünden kayboldu.`
` Çünkü Genji Shannon'u tekrar kendine çekmiş ve ikisi birden yere düşmüşlerdi.`
`"Güzel refleksler, seni bunamış yaşlı mobilya parçası!!"`
`"......Gohda!"`
`"Uu...uooooooooooooooooooooooooooohhh!!"`
`Gohda da bir aptal değildi.`
` Neler olduğunu tam olarak anlayamıyor olsa bile, en azından bu "Kanon" yakalanamazsa kendi hayatının da tehlikeye gireceğini fark etti.`
`Devasa bedeniyle Kanon'un üzerine atılarak onu ağırlığıyla ve fiziksel gücüyle duvara doğru ittirdi.`
`"Uuuoooooooooooooooooohhh...! Ooaaaaaaaaaaaaaaaaaahhh!!"`
`"Bırak...beni..., seni koca göt!!"`
`Kanon'un sağ elinin parmak uçları bir başka mor iz oluşturmaya başladı.`
`Ve bıçaklı elini havaya kaldırıp Gohda'nın sırtına saldırmayı hedeflediğinde, yüksek bir gümbürtü duyuldu.`
`Çünkü Kanon'un havaya kaldırdığı bıçaklı eli duvara saplanmıştı.`
`Avucunu duvardan ayıramıyordu.`
`Üzerinde Genji'nin fırlattığı bıçak duruyordu.`
`Normal şartlar altında, Genji kadar yaşlı birinin bir bıçağı bu kadar ustalıkla kullanabilmesi şaşırtıcı olmalıydı,`
` ancak bu anormal ortamda kimse buna aldırış etmedi.`
`"Genji-sama, işte...!"`
`"......Evet."`
`Genji, Shannon'dan üzerine örümcek ağı yapışmış mendili aldı.`
`{n}Ve Gohda'nın iri gövdesi ve bıçak ile duvara sabitlenmiş olan Kanon'a yaklaştı.`
`"Ya-Yapma...!!`
` Sakın on—Onunla bana yaklaşma...!!`
` Yapma, ya-yapma!!"`
`"Gyaooooooooooooaaaaaaaaaaaaaaaahhh!!"`
`Genji mendili Kanon'un yüzüne doğru bastırdığında,`
` ...tıpkı kızgın demir bir plakaya et koyduğunuzda duyabileceğiniz gibi bir ses çıktı.`
`Tabii ki, koku da aynıydı.`
` Yanarken ve kızarırken, pis kırmızı ve siyahlar içinde kıvranırken ve ölüm sancıları içinde haykırırken, Kanon'un bedeni patladı ve dağıldı.`
`Sanki altın yapraklar ile dolu bir balon patlamış gibiydi.`
`{n}Hizmetkâr odasının tamamı, bütünüyle bir altın yaprak—hayır, bir altın kelebekler sürüsüne gömülmüştü...`
`Bu kelebekler sanki suda, hayır, havanın kendisinde çözünüyormuş gibi usulca hiçliğe karışmaya başladı,`
` ......ve sonrasında geriye kalan tek şey, kanla kaplanmış bir şekilde oturan üçü oldu.`
`Ancak, herkes sadece kanla kaplanmamıştı.`
`{n}Bazıları yerde yatıyor ve kan kusuyorlardı.`
`"...Kumasawa...!`
` ......Doktor Nanjo...!`
` ....................."`
`Dokunduğunuzda parmağınızı kesebilecek kadar keskin bir yarık genişçe açılmıştı ve büyük miktarda kanın akmasına neden oluyordu...`
`"Bu da neydi, .........ş-...şimdi............"`
`"..........................."`
`".........Gohda.`
` Yaralandın mı?"`
`"Ben, ben iyiyim...`
` Ama.........biz ne gördük?!`
` Ne oldu?!`
` O-O-O-......O şeyi kesinlikle bu elimle bu duvara dayamama rağmen!"`
`"{i:Ben ne olduğunu anlayamıyorum}...!!"`
`Gohda kendi eline baktı.`
`Kanon'la boğuşmasından kalan parlak kızıl kan kesinlikle duruyordu.`
`...Ama yine de, Kanon hiçbir yerde görünmüyordu.`
`Çünkü ortadan kaybolmuştu.`
`{n}Altın kelebeklere dönüşmüş ve dağılmıştı.`
`Gohda tek başına bağırmaya devam ederek neler olup bittiği hakkında hiçbir fikri olmadığını söylüyordu.`
`Shannon, Nanjo ve Kumasawa'nın cesetlerinin önünde hıçkıra hıçkıra ağlıyordu,`
` ...ve Genji her zamanki gibi sessiz bir şekilde onu izliyordu...`