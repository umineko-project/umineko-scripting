`Ushiromiya ailesi için sonbahardaki en büyük etkinlik Ekim ayındaki aile konferansıydı,`
` ama Jessica için bundan önce bir tane daha vardı: okul kültür festivali.`
`Jessica okulu seviyordu; ona göre okul, evde sürdürmek zorunda kaldığı katı yaşam tarzı boyunca biriktirdiği stresi atabileceği bir yerdi.`
`Bugünkü kültür festivali için arkadaşlarıyla bir grup oluşturmuştu,`
` ve kurulan geçici sahnede sıradan bir pop-rock performansı sergileyeceklerdi.`
`Bu güne kadar hazırlanmaya ve pratik yapmaya devam etmişti ve bugünü gerçekten dört gözle bekliyordu,`
` .........ama onu endişelendiren bir şey vardı.`
`Saate baktı.`
` Hâlâ biraz zaman vardı. ...ama tedirgindi.`
`O gerçekten gelecek miydi?`
`Stres atıcı bir iç çekiş yapmak üzereyken, tüm arkadaşlarının aniden tiz seslerle konuşmaya başlamasıyla kalbi yerinden fırladı.`
`"Yok artık, Hina'nın erkek arkadaşı gerçek bir erkek!!"`
`"Harika, değil mi?!`
` Harika değil mi?!"`
`"Rin, erkek arkadaşın çok zeki görünüyor!`
` Bu adamın gözlüklü bir canavar olduğu doğru mu?!"`
`"Asla, asla, kocam hoş bir erkek olacak!"`
`"""*giggle*{p:0:♪} *giggle*{p:0:♪}"""`
`......Tüm genç kızların böyle olduğu söylenemez,`
` ...ama en azından Jessica'nın okulunda kültür festivali gerçekten de bir erkek arkadaş sergisiydi.`
`Jessica'nın bir erkek arkadaşı yoktu.`
`{n}Karşı cinsten pek çok arkadaşı vardı ama "özel biri" yoktu.`
`...Ancak Jessica okul çevresinde biraz ünlüydü ve herkes doğal olarak ona uygun bir partneri olmasını bekliyordu.`
`Dahası, gururu onun durum böyleymiş gibi davranmasına neden olmuştu.`
`Böyle davranarak ve sorulardan kaçarak bir şekilde blöfünü bu yıla kadar sürdürmeyi başarmıştı.`
`......Ancak çeşitli nedenlerden dolayı bu yılın kültür festivalinden paçayı kurtaramamıştı...`
`"Jessie~.`
` Erkek arkadaşın burada mı~?"`
`"Hweh?!`
` Ah, ah, hayır, görünüşe göre henüz gelmedi.`
` Belki de işiyle meşguldür.`
` Ahahahahahahahahahaha..."`
`"Jessie, senin erkek arkadaşın nasıl biri?`
` En azından bize bir ipucu ver.`
` Nasıl biri?`
` Nasıl biri?!"`
`"Harika, çalışan bir adam, değil mi?!`
` Takım elbiseyle mi gelecek?!`
` Tabii ki gözlüklü olacak, değil mi?!`
` Kyaaa!!"`
`"Heeeeeey, aslında öyle biri yok, değil mi?`
` Eğer şimdi itiraf edersen, bana katılmana izin veririm!`
` İkimiz beraber bu kültür festivalini gözyaşlarıyla dolduralııım!"`
`"Hayır hayır hayır, var var var, sana söylüyorum, gerçekten var...`
` Ahahahahahahahahahaha...!!"`
`Jessica soğuk terler içinde garip bir şekilde güldü.`
` ...Sivri zekalı arkadaşlarını gerçekten kandırıp kandırmadığı son derece şüpheliydi....`
`"Tamam.`
` O zaman sahte bir erkek arkadaş yapıp onu da yanında götürmeye ne dersin?"`
`"S-S-Sahte mi?!`
` Ki-Kim......?!`
` Bunu yapabilecek birini...hiç düşünemiyorum!"`
`Shannon'un çılgın planı Jessica'yı çok şaşırttı.`
`Yine de, kültür festivali gününden önce büyük bir aceleyle erkek arkadaş edinmek gibi gerçekçi olmayan bir yöntemden farklı olarak biraz daha gerçekçiydi.`
`"Mesela,`
` ......Kanon-kun nasıl olur?"`
`"K‐K‐Kanon‐kuuuuuun?!`
` H-H-H-Hayır, asla olmaz!!`
` Hem zaten Kanon-kun'un festival günü işi olacağına eminim—`
`Onu rahatsız etmek falan istemiyorum..."`
`"Çoktan takvimi kontrol ettim.`
` Kanon-kun o gün izinli."`
`"......Ne-...Neden böyle zamanlarda hep bu kadar zeki oluyorsun...?`
` Hayır, bekle!`
` İzinli olması daha da kötü...`
` Sırf kendi gösterişim için onu değerli izin gününden alıkoyamam!"`
`"Kanon-kun eğer buradan uzaklaştırılmazsa, her zaman kendi içine kapanır,`
` bu yüzden onu zorla biraz sürüklemenin mükemmel olacağını düşünüyorum."`
`"Ö-Ö-`
`......Öyle mi düşünüyorsun?`
` ...Hayır,`
` ama,`
` ...Kanon-kun için üzülürdüm......"`
`"O zaman sanırım başka seçenek kalmadı.`
` Erkek arkadaşınız olmadığını herkese nazikçe itiraf etmeye ne dersiniz?"`
`"...Tabii, tabii, bu biraz utanç yaşamanıza neden olabilir,`
` ama sadece mezuniyete kadarki kısa ama bir o kadar da uzuuuun süre boyunca katlanmak zorunda kalacaksınız.`
` Aşık çiftler için, bekar ve aşağılık kompleksi olan bir insanın yüzünden daha tatlı bir şey olamaz{p:0:☆}"`
`"Sha‐Shannonnnn~!!`
` Benim hatırım için gerçekten endişelenmiyorsun, benimle dalga geçiyorsun, değil mii?!!"`
`Jessica gözleri yaşlı bir şekilde Shannon'la boğuşuyordu.`
`{n}Ancak Shannon aldırış etmiyor, her zamanki gülümsemesiyle gülüyordu.`
`"Evet,`
` benimle ve George-sama'yla sürekli dalga geçtiğiniz için sizden intikam alıyorum."`
`Shannon'un yıllar içinde bir kez dahi görülmeyen bu intikamı sırasında Jessica yatağında yuvarlanıp minderine sarılmış, kıvranarak acı çekiyordu.`
`Shannon'ın yüzündeki zafer dolu gülümseme dayanılmaz derecede sinir bozucuydu ama şu anda Jessica'nın konuşabildiği tek kişi oydu.`
` Onu yastıkla boğmak için daha sonrasını bekleyebilirdi.`
`"Neden olmasın Leydim?`
` Bu bir kültür festivali ama aynı zamanda Kanon-kun ile eğlenmeniz için de bir fırsat."`
`"Yani evet, ama...`
`ahh, hayırhayırhayır......!!"`
`Jessica yüzünün kıpkırmızı olduğu gerçeğini gizlemek için başını en sevdiği minderine gömdü.`
`Ve küçük tırnağını ısırdı...`
`{n}...Bu gerçekten anlaşılabilecek bir tepkiydi.`
`Shannon ve Jessica yaklaşık aynı yaşta, aynı cinsiyetten ve aynı zamanda arkadaşlardı.`
`Ve ikisi de ergenliğin tam ortasındaydı.`
`{n}Aşkla ilgili şeyler hakkında asla yeterince konuşamıyorlardı.`
`{n}Bu yüzden bu konular hakkında birbirlerine karşı açık olabiliyorlardı.`
`Dolayısıyla Jessica, Shannon ve George'un aşkının nasıl ilerlediğini ayrıntılarıyla öğrenmişti,`
` ve diğer taraftan Shannon da Jessica'nın nasıl bir erkekten hoşlandığını ve ne tür bir erkeğe ilgi duyabileceğini öğrenmişti.`
`Jessica'nın tepkilerine bakarsak, bu konuda ayrıntılı konuşmak muhtemelen kabalık olur...`
`Ama Jessica'nın sonsuza kadar yatakta yuvarlanmasıyla bir yere varamayız, o yüzden—açık konuşmak gerekirse—`
`Jessica, Kanon ilk ortaya çıktığından beri onu düşünüyordu.`
`Rokkenjima'da neredeyse hiç genç erkek yoktu.`
`{n}Bu yüzden belki de Jessica'nın ergenlik çağında bir kız olarak Kanon'a ilgi duyması doğaldı.`
`Ama eğer biri bunu söyleseydi, bir genç kızın saf kalbinin ve ilk görüşte aşık olmanın romantizmini yok ederdi.`
`Shannon sosyal yardım enstitüsünde geçirdiği süre boyunca Kanon'la beraberdi, yani onu çalışmaya başlamadan önce de tanıyordu.`
`Bu yüzden Jessica ısrarla onun nasıl biri olduğunu, hobilerinin neler olduğunu, en sevdiği yemekleri, nasıl kızlardan hoşlandığını sormuştu.`
`.........Shannon bile Jessica'nın Kanon'a tutulduğunu açıkça görebiliyordu.`
`"Hadi ama.`
` ...Bu Kanon-kun'la randevuya çıkmak için güzel bir fırsat değil mi?"`
`"A-A-Ama ama ama...Kanon-kun'un da hoşlandığı biri olabilir...`
` Sırf hava atmak için onu benimle gelmeye zorlarsam kötü karşılamaz mı...?"`
`"Leydim, sizin gibi duyguları konusunda dürüst olmayan insanlara,`
` ...neydi o kelime, George-sama'dan öğrenmiştim.`
` Evet evet, onlara "{c:86ef9c:tsundora}" diyorlar.`
` Anlaşılan bundan birkaç on yıl sonra oldukça popüler olacaklar."`
`"Vay canına, George nii-san gerçekten inanılmaz.`
` Demek gelecekteki trendleri önceden görebiliyor, öyle mi?`
` Müthiş.`
` ......Hayır, dur!`
` Bana yanlış zaman diliminde yaşadığımı söylüyorsun!"`
`"Waah, waah, waah, ben bittim!!"`
`......En sonunda Jessica, Kanon'un erkek arkadaşı gibi davranması planını kabul edene kadar birkaç gününü boşa harcadı......`
`"......Evet, Leydim.`
` Beni mi çağırdınız?"`
`Jessica onu kötü bir zamanda çağırdığını fark etti ve hemen pişman oldu.`
`...Kanon'un her zaman suratı asıktı ama yine de bazı iyi günleri ve bazı kötü günleri vardı.`
`...Ne yazık ki bu tepki ikincisiydi.`
`"H-H-Hayır, şey,`
` ............errr."`
`"....................."`
`Bütün gece ayna karşısında pratik yaparak biriktirdiği tüm o güven ve çaba beş saniye içinde silinip gitmişti...`
`Jessica kıpkırmızı oldu ve başını öne eğdi.`
`Onu izleyen Kanon iç çekti.`
`{n}...Jessica onun kendisinden bıktığını düşündü ve yüzü bembeyaz oldu.`
`".........Shannon'dan duydum.`
` Okulun kültür festivalinde size eşlik etmemle mi ilgili leydim?"`
`"Ne?`
` ......Ah, aaaaaaahhh!!`
` Shannon, harikasın...!`
` ...Yani...!"`
`"Ev-Evet, evet.`
` Bu doğru, ama, umm, err!`
` ...............O gün için herhangi bir planın var mı...?"`
`"...Shannon tarafından o gün sizin için özel olarak çalışmam emredildi, Leydim.`
` Hiç liseye gitmedim, bu yüzden gerçekten anlamıyorum,`
` ama yanlarında bir erkek yoksa kızların çok utandıkları bir yer olduğunu öğrendim."`
`"...Ve Ushiromiya ailesinin kızının sıradan insanlardan hiçbir şekilde aşağı kalmamasını sağlamak için özellikle görevlendirildim."`
`"Waha...`
`wahahahahahahahahahaha, Shannon, seni daha sonra öldüresiye döveceğiiiiiim!!!"`
`Jessica garip bir sesle, kırık bir gülümsemeyle ve kafasından adeta bir kazan gibi buhar çıkararak bağırmaya devam etti.`
`Kanon bunu izlerken tekrar iç geçirdi.`
`Kanon aptal değildi.`
`Jessica'nın onu davet ederek neyi amaçladığını tamamen anlamıştı.`
`......Ancak, gerçekte, leydinin aşk oyununa eşlik etmeyi can sıkıcı bulmak dışında bir şey düşünmüyordu.`
`Ama Shannon bu konuda onunla ısrarla konuşmuştu.`
` Kanon, ona pek çok şey için borçluydu.`
`{n}Reddedemezdi.`
`...Ve cebinde o broş vardı.`
`Olayların bu garip gelişimi de bu broşta bulunan büyülü güç tarafından meydana getirilmiş olabilir miydi?`
`............Saçmalık.`
`{n}Ama Shannon'un sözleri aklına geldi.`
`...Shannon benim göremediğim neyi {y:1:‘gördü’}{n:1:gördü}?`
`Shannon'un duygularını anlamıyorum.`
` Biz mobilyayız.`
`{n}...Sanki...bundan daha fazlası olabilirmişiz gibi.`
`Hâlâ tuhaf bir sesle saçmalayan Jessica ve derin derin iç çeken Kanon gerçekten tuhaf bir kombinasyondu...`
`"Jessie, burada biri var!!`
` Duymadın mı?!"`
`"Huh, ah, ah, üzgünüm!!`
` Ki-Kim...?"`
`Arkadaşlarım bir araya toplanmış, ...tarifi zor ifadelerle bu tarafa bakıyor,`
` alçak denemeyecek seslerle birbirleriyle fısıldaşıyorlardı.`
`Aptal rolü yapma girişimim bana bile oldukça aptalca geldi.`
` Az önce "üzgünüm, kim" mi dedim?!`
`{n}Sanki kimin geldiğini bilmiyorum da...!`
`{n}Aaaaaaaaah, saçmalık, saçmalık, saçmalık, zihnim bomboş...`
`"Yok artık, bu Jessie'nin erkek arkadaşı mı?!`
` Çok taaaaaaaaaatlı!!"`
`"Gerçekten bir erkek arkadaşı mı varmış?!`
` Sahte değil, ciddi, sahiden mi?!"`
`"Jessica, seni haiiiiin!!`
` O çook iyi!!"`
`"Daha mı genç?!`
` Daha genç olduğunu hiç bilmiyordum?!"`
`"Nerede nerede?!`
` Jessie'nin erkek arkadaşı nerede nerede nerede?!"`
`"Gerçekten de genç erkeklerden hoşlanıyor!!!!!"`
`"H-H-H-H-Hey!`
` Biraz geç kaldın, wahahahaha!"`
`"......Girişin nerede olduğunu bilmiyordum.`
` Geç kaldığım için özür dilerim."`
`"P-Peki, umm, ...bu kıyafet sana yakışmış, değil mi?`
` Wahahahahahahaha...!!"`
`"...Shannon...normal kıyafetlerimin uygun olmayacağını söyledi, ...biz de dün gidip bunu aldık.`
` Üzerimde tuhaf mı duruyor...?"`
`"Wa‐wahahahahahahahahahahahaha, hiç de bile!`
` Shannon, döndüğümde ölümünden sonra iki basamak terfi alacaksııın!"`
`".........Gerçekten de burası kızlarla dolu... Rahatsız edici."`
`"E-E-Evet, değil mi?!`
` Haydi, burada oyalanmayı bırakıp sahneye gidelim, olur mu?`
` Çünkü çok yakında sıra bize gelecek!`
` Hadi, hadi, hadi!!"`
`Jessica'nın da aynı şekilde rahatsız olduğu görülüyordu.`
`{n}Herkesin ilgi dolu bakışlarıyla çevriliyken başa çıkmakta zorlanıyor gibi görünüyordu.`
`...Jessica'nın yüzünü gördüğünde Kanon, buraya gelerek onun için işleri zorlaştırmış olabileceğini düşündü.`
`"......Yolunuza çıkıyormuşum gibi hissediyorum.`
` Ben bir yük müyüm?"`
`"H-H-Hiç de bile, cidden!!"`
`"...Eğer {ruby:boku:ben} size ayak bağı oluyorsam, lütfen istediğiniz zaman söyleyin..."`
`((Kyaaa, yok artık, kendine "boku" diyor!!!!!!))`
`"Ahiiiiiiiii, se-se-sen bir yük değilsin, Kanon-kun!!!"`
`(((Kyaaaaaa, erkek arkadaşına "kun" diyor!!!!!!!)))`
`"......Ne yapmamı istersiniz, Leydim?"`
`(((Şaka yapıyorsun, ona uşakmış gibi Leydim dedirtiyor!!!)))`
`"Hayıııııııır, bana bugünlük Leydim demeeeeeeee!!"`
`".........Öy-...Öyle mi?`
` Anlaşıldı, Jessica-sama."`
`(((Kyaaaaa, onu kendisine "sama" demesi için eğitmiş!!!!!!!!)))`
`"Ü-Üü-Üzgünüm, Kanon-kun, sadece üç saniyeliğine gözlerini kapatabilir misin...?"`
`(((Hiiyaaaaaaa, öpücük, bu bir öpücük, onu öpecek!!!!)))`
`"T-...Tamam, nasıl isterseniz."`
`BANG,`
` güm!`
` BAMBAM,`
` PAT,`
` GÜM!!`
`...Kanon gözlerini açtığında, nedense odada korkunç bir trajedi vardı.`
`{n}Herkes kollarını ve bacaklarını açmış bir şekilde duvarlara gömülmüştü.`
`Jessica, Kanon gözlerini açmadan önce muştasını cebine koydu.`
`"N-Neyse, hadi sahneye gidelim.`
` Sıra birazdan bize gelecek, o yüzden biraz oturup bekle."`
`"Çünkü hazırlanmamız gerekiyor!`
` Doğrudan buranın sonuna doğru gidersen, geçici bir sahne göreceksin, yani gideceğin yer orası, sadece orada bekle!"`
`Kanon duruma uyum sağlamakta zorlanıyor gibiydi; Jessica onu arkadan iterek koridora çıkardı.`
`Kanon, Jessica'nın daha önce hiç görmediği tavrı ve telaşlı hali karşısında şaşkınlığa uğramış olsa da onun talimatlarına uyarak gösterdiği yöne doğru ilerledi.`
`Jessica onu garip bir gülümsemeyle uğurladıktan sonra kapıyı sertçe çarparak kapattı ve yüksek sesle bağırdı.`
`"İşte gördünüz, değil mi?`
` Gördünüz, şimdi mutlu musunuz?!`
` Wahahahahahahahaha, size üzüldüm!!!"`
`"......ugggggggh, bahsi kaybettim."`
`"Jessie'nin erkek arkadaşı olmadığından o kadar emindim ki."`
`"O erkek arkadaşı değildi, değil mi? Sadece hizmetkarlarından birini rahatsız ediyordu, değil mi?"`
`"Waaaah, Jessie'nin erkek arkadaşı inanılmaaaaaz...!"`
`"Ka-Ka-Kapa çeneni!`
` Hadi hadi, kımıldayın kımıldayın!"`
`Jessica cebinden muştaları tekrar çıkardı ve herkes enerjik bir şekilde görevlerine döndü.`
`"...............haah."`
`Kanon, Jessica'nın söylediği gibi koridorda ilerledi ve otomatların olması gereken yerde kurulmuş geçici bir sahne buldu.`
`Muhtemelen zaman aralıkları bireysel gruplar ve kulüpler arasında paylaştırılıyordu.`
`Bir öğrenci grubu şarkı söylüyordu ve mekan çoktan alevlenmişti.`
`Bu gürültüyü sevmediğinden, tek başına yaslanabileceği karanlık bir duvar buldu.`
`......Demek lise dedikleri şey buymuş.`
`{n}Çok gürültülü,`
` ...diye düşündü Kanon.`
`Sonra az önce Jessica'nın daha önce hiç görmediği bir şekilde davrandığını hatırladı.`
`......Dürüst olmak gerekirse, o kadar neşeliydi ki alkol almış olabilirdi.`
`Kanon'a göre bir insan için en büyük erdem her zaman sakin ve entelektüel olmaktı.`
`Bu bakımdan, bir okul kültür festivalindeki atmosfere alışması çok zordu.`
`...Gördüğü ya da duyduğu her şeyi Efendi'ye rapor etme sorumluluğu vardı.`
`...Bu yüzden Jessica'nın daha önceki kontrolsüz davranışları hakkında da rapor vermek zorunda kalacaktı.`
`......En azından Ushiromiya baş ailesinin bir kızı için uygun değildi.`
`Efendi, Krauss-sama,`
` ...ve özellikle Natsuhi-sama muhtemelen kızacaktır.`
`Leydiyi koruyacak şekilde rapor verecek olursam, suçu uygunsuz davranan okul arkadaşlarıma mı atmalıyım...?`
`".........Bütün bunlar da neydi?`
` ......Çok aptalca."`
`Kanon, Jessica'nın daha önce nasıl davrandığını düşündü ve tekrar iç çekti.`
`Natsuhi'nin baş ağrısını şimdi biraz anlayabiliyordu.`
`......Düşününce, Natsuhi-sama'nın Okul Aile Birliği Başkanı olarak spor salonundaki törene katıldıktan sonra doğruca bir sosyal etkinliğe gitmeliydi.`
`Leydi'nin etkinliğini izlemek için orada olmayacağını söylememiş miydi?`
`{n}......Bu muhtemelen en iyisiydi.`
`"............Kalabalıklar hiç hoş değil.`
` ...Ne istiyorlar?"`
`Birkaç kız öğrenci bana bakıp duruyordu.`
`Görünüşe göre hepsi Leydi'nin okul arkadaşlarının söylediği türden şeyler fısıldıyordu ve bu gerçekten hoş değildi.`
`Bir düşününce, Shannon beni uyarmamış mıydı?`
`......Eğer bir okul festivalinde tek başıma dolaşacaksam,`
` dikkat etmek zorundaydım çünkü bir sürü yabancı insan gelip benimle konuşacaktı.`
`"Me-Merhaba~, yalnız mısın?"`
`Tam da beklediğim gibi, hiç tanımadığım bir grup kız benimle konuşmaya geldi.`
`{n}Bakışları sırtımı karıncalandırmaya başladı.`
`......Shannon bana böyle zamanlarda onları uzaklaştırabilecek büyülü sözcükler söylememiş miydi?`
` ...Ummm.`
`"......Üzgünüm.`
` Biriyle birlikteyim."`
`"Uh, oh, öyle mi...?!`
` Ö-Özür dilerim!"`
`Ah, işe yaradı.`
` Anlık tepki...`
`Bu onları uzaklaştırdı ama bana bakanların sayısını değiştirmedi.`
`"Hayır, bu o çocuk, Jessie'nin erkek arkadaşı!!"`
`"Olamaz?!`
` O çocuk mu?!"`
`"İnanamıyorum, onun uydurma olduğundan emindim!"`
`"Çok taaatlı, ondan daha mı küçük?!`
` Çok kıskandım!!"`
`"...............haah."`
`...Bir daha asla böyle bir yere gelmeyeceğim.`
` Kanon o gün yaklaşık yüzüncü kez iç çekti.`
`O iç çekerken, tam o sırada ışıklar açıldı ve ayakta duran seyirciler bağırmaya başladı.`
`Etrafıma baktığımda, aniden çok sayıda insanın burada olduğunu fark ettim.`
`{n}Ve öncekinin aksine, hepsi erkekti.`
`Bu büyük kalabalık yüzünden sahneyi bile göremiyordum.`
` Neyse ki yakınlarda devrilmiş bir bira kasası vardı, ben de onu tabure olarak kullanmayı denedim.`
`Ve sahnede artık yeni bir grup olduğunu fark ettim.`
`Liderleri Leydiydi.`
` Sahne kıyafetlerini giymişti ve hatta elinde bir gitar bile vardı.`
` ......Gitar çalabildiğini bilmiyordum.`
`Hayır, sanırım çalabiliyordu.`
`{n}Onu daha önce hava gitarı çalışırken görmüştüm.`
`Natsuhi-sama ders dışında herhangi bir hobiyi onaylamazdı.`
`Belki de her zaman gizlice pratik yapıyordu.`
`...Düşündüm de, son zamanlarda okuldan gerçekten geç dönüyordu, değil mi?`
`...Belki de okulda, Natsuhi-sama'nın meraklı bakışlarından uzakta pratik yapıyordu.`
`Natsuhi-sama'nın gelmemesi gerçekten en iyisi.`
` ...Eğer Leydi onca saat çalıştıktan sonra Natsuhi-sama tarafından azarlansaydı, muhtemelen çok üzülürdü...`
`"""Jessie‐samaaaaaaaaaaaaaaa!!"""`
`"Millet, bugün burada toplandığınız için teşekkürleeeeeeer!!!"`
`Hoparlörlerden Jessica-sama'nın gür sesini duyabiliyordum.`
`...Jessie-sama?`
` Belki de okuldaki lakabı budur.`
`Seyirciler arasındaki öğrenciler bu ismi söyleyip duruyordu.`
`{n}...Leydim için uygun olmayan bu aşağılık isim beni biraz kızdırdı.`
`Jessica-sama, ona Jessie-sama diye seslenmeye başladıklarından beri çok neşeliydi.`
`...Muhtemelen hepsi onun hayranlarıydı.`
`{n}Mikrofon performansıyla buna karşılık veriyor ve ortamı ateşliyordu.`
`{n}...Neredeyse televizyondaki bir müzik programı gibiydi.`
`............Başta tüm bunların anlamsız olduğunu düşünmüştüm, ama bu his şimdi takdire dönüştü—bu kendi tarzında oldukça inanılmazdı.`
`Kanon kendi isteğiyle hiç müzik dinlememişti ama Ushiromiya ailesinin sevdiği türden müzikleri sık sık duymuştu.`
`...Bunların neredeyse tamamı klasik müzik olduğu için Kanon da doğal olarak klasik müzikten hoşlanmaya başlamıştı.`
`...Yani Kanon'a göre Jessica ve diğerlerinin söylediği şarkılar...nasıl denir...`
`.........çok moderndi.`
`Her halükarda, Natsuhi-sama'nın bunu duyarsa muhtemelen bayılacağını düşündü.`
`Ama herkes gerçekten iyi vakit geçiriyor gibi görünüyordu.`
`Yanlarında kalem ışıkları bile getirmiş olan fanatik hayranlar,`
` sanki önceden planlanmış gibi, birebir aynı hareketlerle çılgınca dans ediyorlar ve şarkı söylüyorlardı.`
`Jessica-sama da sahnede terden sırılsıklam olmuş bir halde coşkuyla şarkı söylüyordu.`
`.........Ushiromiya ailesinin bir kızına uygun tek bir unsur bile göremedi,`
` ...ama Jessica çok eğleniyor gibi görünüyordu.`
`"""Jessie-samaaaaaaaa!!`
` Jessiiiiie, Jessiiiiiiiiiiie!!!"""`
`"Teşekkürleeeer! Yine, bugün, arkamda, ayak sesleri! Oyashiro-sama beni takip ediyor! Lanetler, kayboluşlar, kurbanlar, işkenceler, Onikakushi, bu iyi bir aperatif olur muydu?! Sakın Marisa demeeeee!!"`
`...Atmosfere ayak uyduramadım ama...`
`......yine de Leydi hayat doluydu ve harika vakit geçiriyor gibi görünüyordu.`
`Leydi'nin harika vakit geçirmesini izlerken düşündüm...`
`Ushiromiya Jessica gerçekten böyle biri değil mi?`
`...Rokkenjima'daki yaşamın insanın benlik duygusunu ne kadar kötü bir şekilde öldürdüğünü herkesten iyi bilmiyor muyum?`
`Öyleyse zamanını, ...Ushiromiya ailesinin varisi olan Leydi olarak değil,`
` ama Jessica adında bir kız olarak, hayatı dolu dolu yaşayarak geçirmesi onun için çok önemli olmalı.`
`...Leydi'ye oldukça yakın çalışıyordum, onu her mevsim görüyordum ve onun hakkında her şeyi bildiğimi sanıyordum.`
`...Ama bu onun, Rokkenjima'lı Leydi'nin sadece sınırlı bir yanıydı.`
`......Biz mobilyayız.`
`{n}Rokkenjima'da hizmet eder, Rokkenjima'da hayatımızı sonlandırırız.`
`...Böylece Rokkenjima'nın kendisinin tüm dünyamız olduğunu düşünmeye başlamıştım—tıpkı eski jeosentrik teorilerde olduğu gibi—`
`sanki okyanus dünyanın ucundan bir boşluğa akıyordu.`
`Ama Leydi'ye böyle bakarken, bunun korkunç derecede dar bir bakış açısı olduğunu fark ettim.`
`...Hala kalabalığın heyecanına ayak uyduramıyordum.`
`...Ama Rokkenjima'da "{y:1:‘görülemeyecek’}{n:1:görülemeyecek}" bir şey gördüğümü hissettim.`
`.........Gerçi Shannon'un bahsettiği {y:1:‘görülemeyen’}{n:1:görülemeyen} şey bu muydu bilemiyorum.`
`Okyanusu hala mavi olarak göremiyorum...`
`"Bugün Jessica'nın okulunda kültür festivali yok muydu?`
` ...Müdür nasıl görünüyordu?"`
`"...Evet, sağlığı iyi gibiydi.`
` Doğru ya, Bayan Takamiya da oradaydı.`
` Sana selamlarını iletmem konusunda özellikle ısrarcıydı."`
`"Hmm, her zamanki gibi meşgul mü?"`
`"Öyle görünüyor.`
` O çok enerjik bir insan.`
` Oh, evet, Başkan Enomoto da oradaydı."`
`Doğal olarak Jessica'nın kültür festivali konusu yemekte gündeme geldi.`
`Okul etkinlikleri genellikle itibarlı kişiler için sosyal toplantılara dönüşür.`
`{n}Bu bölgede büyük bir isim olan Ushiromiya ailesi için de durum aynıydı.`
`Natsuhi sosyal etkinlikteki önemli kişilerin isimlerini hatırladıkça, Krauss'u bu kişilerle ilgili gelişmeler konusunda bilgilendirdi.`
`...Jessica bu konuşmayla hiç ilgilenmedi ve kabak çorbasını kabaca höpürdeterek içmeye başladı.`
`"......Leydim.`
` Buna uygun bir davranış demekte tereddüt ediyorum."`
`"............Tamam, tamam, bunun için üzgünüm."`
`"Jessica.`
` Sana her zaman konuşmanla ilgili bir şeyler yapmanı söylemiyor muyum?"`
`"......Evet."`
`Jessica morali bozuk bir şekilde cevap verdi.`
`{n}Krauss bunu görünce biraz gülümsedi ve Natsuhi ile konuşmasını yarıda kesti.`
`"Jessica, festival senin için nasıl geçti?"`
`"Ha?`
` Ah,`
` ......şey, güzeldi!"`
`"İzliyordum.`
` İyi iş çıkardın."`
`"Ha, ......huh?!`
` Ah, ......ahahahaha, e-evet, sanırım!"`
`Jessica'nın yüzü kıpkırmızı oldu.`
`...Muhtemelen Natsuhi'nin gerçekten onu sahnede görmeye geleceğini düşünmemişti.`
`Mutluluk ve utanç karışımı bir duygu hissetti.`
`Aslında annesinin izlemesini istememişti çünkü müziğinin Ushiromiya ailesi için uygunsuz olduğunun söylenmesini istemiyordu.`
`......Ama elinden gelenin en iyisini yaptığını gördükten sonra ailesinin iyi bir iş çıkardığını söylemesi onu mutlu etmiyor değildi...`
`"Çok soğukkanlı ve asil bir duruş sergiledin.`
` Öğrenci temsilcisi için uygun bir davranış."`
`"...ah,`
` ............oh,`
` ...evet."`
`Bir saniye önce yüzünde beliren gülümseme kum gibi dağıldı.`
`{n}...Jessica hemen onun farklı bir şeyden bahsettiğini fark etti.`
`Jessica aynı zamanda okulun öğrenci başkanıydı.`
`...Bu kadar can sıkıcı bir şeyle hiç ilgilenmiyordu ama ailesi zorladığı için istemeye istemeye kabul etmişti.`
`Ne yazık ki okulda popüler olduğu için de seçimi kolayca kazanmıştı.`
`Yani Natsuhi, kültür festivalinin başında öğrenci konseyi tarafından düzenlenen tören için onu övüyordu.`
`Aslında bunu yarım yamalak gerçekleştirmişti.`
`{n}Hemen arkadaşlarıyla buluşup geri kalan zamanda sahne için prova yapmıştı...`
`"İnsanların üstünde durup sorumluluk taşıma deneyimi gelecekte kesinlikle faydalı olacak.`
` Ushiromiya ailesinin bir üyesi olarak olgunlaşmana kesinlikle yardımcı olur."`
`"Ama selamlamayı biraz hızlı yaptın.`
` İçeriği iyi aktardın ama hızlı konuşma tarzın içeriği sulandırıyor.`
` Arada bir nefes alma alışkanlığı geliştirirsen iyi olur."`
`"............evet."`
`Yemeğini bitirdikten sonra Jessica doğrudan odasına gitmek istemedi.`
`Odasının, ailesinin onun için belirlediği yer olduğunu söyleyebilirsiniz.`
`Belki de Jessica açısından kendi odasına dönmemeyi,`
` ve bunun yerine bu büyük malikanede bilinmeyen bir yerde gözden kaybolmayı seçmenin, direnişin basit bir biçimi olduğunu söyleyebilirsiniz...`
`Jessica malikanede olmanın bile nefes almasını zorlaştırdığını hissetti, bu yüzden dışarıya gül bahçesine çıktı.`
`"...............`
` ...Yani, gelseydi bile, Ushiromiya ailesinin halefi için bunun uygun olmadığı hakkında bir şeyler söylerdi zaten.`
` ...Böylesi daha iyi değil mi?`
` Ahahahahahaha."`
`Jessica surat astığı şeye güldü.`
`...Ne tür sözler beklediğini düşünerek güldü.`
`......Saçmalık.`
` Nihayetinde, ben sadece şımarık küçük bir çocuğum.`
`{n}Kendime biraz kızıyorum ve bu bende gülme isteği uyandırıyor.`
`"......Leydim."`
`"wah!—Kanon-kun...`
` B-Beni böyle korkutma, hahaha...!`
` *cough*cough*!"`
`Tam kendini gülmeye zorlarken Kanon aniden kendisiyle konuşmaya başlamıştı, bu yüzden tıkandı.`
`"Ne oldu?`
` Bir şey mi söyleyecektin...?"`
`".....................`
`umm."`
`"......Evet?"`
`Jessica'nın ifadesi Kanon'un her zaman gördüğü ifadeye dönüşmüştü.`
`{n}Bir saniye önceki cansız Jessica gitmişti.`
`Bugüne kadar olduğu gibi Jessica'yı sadece Ushiromiya ailesinin halefi olarak tanısaydı,`
` ...yanılgıya düşerek Jessica'nın ruh halinin normale döndüğünü düşünebilirdi.`
`......Ama bu yanlıştı.`
`Jessica'nın bugüne kadar {y:1:‘göremediği’}{n:1:göremediği} bir parçasını artık biliyordu ve bu yüzden Jessica'nın içten içe göründüğü gibi olmasının mümkün olmadığını anladı.`
`"Ah, ...bugünkü kültür festivali hakkında...`
` ...Şey, gösteriş yapabilmem için benimle geldiğin için teşekkürler.`
` Gerçekten yardımcı oldun."`
`"......Şarkı söyleyişiniz.`
` ...Güzeldi."`
`"Ne?!`
` ......Ah,`
` .........ahahahahahaha?!`
` Ge-Gerçekten mi? Utandım..."`
`En çok duymak istediği sözleri duymuş olmasına rağmen,`
` ...Jessica utangaçlaştı ve bunları dürüstçe kabul edemedi.`
`"......Ben şarkı söyleyemiyorum.`
` Ve ilkokulda öğrendiğim armonika ve flüt dışında herhangi bir enstrüman çalmayı bilmiyorum.`
` Bu yüzden Leydim, sizin de öyle olduğunuzu düşünmüştüm."`
`...Bu sırada Kanon, Jessica'ya bu şekilde tepeden baktığını hiç hissetmemişti.`
`Ama benzersiz enstrümanlar çalan insanlar her zaman televizyondaki Braun tüplerinin diğer tarafındaydı.`
`...En azından Jessica için bunun imkânsız olacağını kafasına koymuştu.`
`"...Ben mobilyayım.`
` Bu yüzden şarkı söylemeye ya da enstrüman çalmaya gerek olduğuna inanmıyordum."`
`Ama...`
`...artık emin değilim.`
`"......Kanon-kun,`
` cidden, şu "ben mobilyayım" lafı yeter...`
` Bu bir çeşit hizmetkâr mentalitesi, öyle değil mi...?`
` Şu "hizmetkarlar yaşayan mobilyalar olmalıdırlar" şeyi.`
` ...Genji-san bunu çok söylüyor."`
`"Bu bir mentalite değil......`
` ...Biz gerçekten...mobilyayız."`
`"Fukuin Evi'ndeki çocukların...Büyükbaba'dan çeşitli yollarla yardım aldıklarını biliyorum...`
`ve bunun için minnettarlık hissettiğinizi anlıyorum."`
`"......Ama bu kendinize...mobilya demeniz gerektiği anlamına gelmez.`
` Siz de bizim gibi bir insan değil misiniz?"`
`"........................"`
`"Kanon-kun, beni şarkı söylerken gördüğünde, ...ne düşündün?"`
`"......Çok eğleniyor gibi görünüyordunuz."`
`"Bence bu doğru değil."`
`"......Ha?"`
`"Sadece eğlenceli olduğunu düşünmedin.`
` ...Kıskanmıştın, değil mi?"`
`"...............`
` Ben......"`
`Kanon'un kendisi bile muhtemelen bu duyguyu fark etmemişti.`
`{n}......Kanon daha önce hiç görmediği, hiç bilmediği bir şey görmüştü...ve muhtemelen kıskanmıştı.`
`Ve bu duyguyla ilgili kendini kandırmak için, kendine durmadan mobilya diyordu...`
`"Ushiromiya ailesinin halefi gibi bir şey olduğumu biliyorum,`
` ......ve eminim ki gelecekte de yapmam gereken bir sürü can sıkıcı iş olacak.`
` İş buna gelince, bunu kabullenmek zorundayım—şanssız bir yıldızın altında doğmuşum."`
`"...Muhtemelen, Kanon-kun, tıpkı senin Fukuin Evi'nde yaşamak zorunda kalman gibi, ikimizin de seçme şansı yoktu.`
` Altında doğduğumuz yıldızları seçemedik."`
`"...............Bu doğru olabilir."`
`"Ama senin ve benim tamamen farklı olduğumuz bir nokta var.`
` ...Ne olduğunu biliyor musun?"`
`Ben mobilyayım, ama sen değilsin.`
`{n}......Kanon bunu söylemek üzereydi, ama durdu.`
`"...Bilmiyorum."`
`"Kanon-kun, kendi kaderinin seninle ilgili her şey olduğunu düşünüyorsun ve pes ettin.`
` Ama ben bu tür bir kaderi kabul edemem, bu yüzden elimden gelenin en iyisini yapmaya karar verdim."`
`"......Ushiromiya ailesinin kızı olarak hareket etmek zorunda olan normal kısıtlı benliğimin yanı sıra,`
` sevdiği şeylere tüm kalbini döken başka bir benlik yarattım."`
`".........Başka bir...benlik."`
`"Evet.`
` ......Kanon-kun, kendine "Ben mobilyayım" diyorsun.`
` ......Eminim seni bunu söylemeye zorlayan birçok zor şey olmuştur."`
`"...Bence bu...`
`...gerçekten üzücü.`
` .........Ama bunun tüm hayatını belirlemesi bana çok üzücü geliyor."`
`"................................."`
`"Bilirsin, insanlar her zaman kendi içlerinde gerçekten sevebilecekleri başka bir benlik yaratabilirler.`
` Gerçeklikten kaçmaktan bahsetmiyorum, tamam mı?`
` ......Kendimin o diğer parçası olduğumda, gerçekten harika bir hayat yaşadığımı hissedebiliyorum."`
`"Yani günlük hayat ne kadar kısıtlı ve sıkıcı olursa olsun, kesinlikle boğulmadan yaşayabilirim."`
`"......Kendi içinde...`
`...gerçekten sevebileceğin başka bir...`
`benlik yaratmak..."`
`Mobilya olmayan başka bir ben yaratmak...`
`Shannon, George-sama ile olan ilişkisi sayesinde mobilya olmayan bir parçasını mı doğurdu?`
`......Ve bu diğer Shannon...mobilyalar tarafından {y:1:‘görülemeyen’}{n:1:görülemeyen} bir şey mi gördü?`
`"Evet.`
` .........Kanon-kun, özel hayatın hakkında hiçbir şey bilmiyorum.`
` Ama, ...az çok tahmin edebilirim.`
` Özel hayatın...muhtemelen...tamamen boş.`
` Tam isabet, değil mi...?"`
`Kanon cevap veremedi, ama bu yeterli bir cevaptı.`
`Onun özel hayat diye bir kavramı yoktu.`
`Yani Kanon her zaman Kanon olacaktı.`
`{n}Yani mobilya her zaman mobilya olacaktı.`
`"......Kanon-kun, o "Kanon" senin gerçek adın değil, değil mi?"`
`Fukuin Evi, yeni öğrencilere yeni aileler ve yeni bir hayat verdiği için her birine yeni bir isim vermeye de özen gösterirdi.`
`......Onun için, bu "Kanon" idi.`
`".........Kesinlikle, ......bu ismim geçici bir şey olabilir."`
`Kendisinin Kanon'dan başka biri olmadığını düşünmüştü.`
`......Ama hatırladı.`
`{n}...Kesinlikle Kanon olmayan bir parçası vardı.`
`{n}Ama bu çok, çok uzaklarda, unutulmuşluğun uzak sisinin ötesindeydi...`
`"Yani senin için bile, Kanon-kun olduğun ve olmadığın zamanların olması normal olmalı.`
` ......Belki de bir hizmetkar gibi davrandığında olduğun Kanon-kun kendine mobilya diyor ve kendi iradesini katı bir şekilde sınırlıyor."`
`"......Ama Kanon-kun olmadığında, bence çok daha özgürce yaşamanda bir sakınca yok."`
`Bu sözler kesinlikle laf olsun diye söylenmemişti.`
`Jessica da geçmişte böyleydi.`
`{n}Okuldaki tüm arkadaşlarından farklı bir ortamda dünyaya gelmeyi kendi elleriyle lanetlemişti.`
`Oldukça yoğun bir ortamda tek başına kalmış, çeşitli şeyler öğrenmeye zorlanmış,`
` ve hatta birlikte oynadığı arkadaşları hakkında bile kötü sözler duymuştu.`
`......Buna üzülse de, sadece böyle bir yıldızın altında doğduğunu düşünerek pes etmişti.`
`Ama bir gün Jessica pes etmeyi ve teslim olmayı bıraktı.`
`Ushiromiya ailesinin gelenekleri ve baskısı gibi şeylerin hiçbir önemi yoktu.`
`Kendi içinde gerçekten yapmak istediği şeyi yapabilen gerçek bir "Jessica" yarattı.`
`"Biliyorsun, okulda bana Jessie lakabıyla seslenirler.`
` Yani Jessie olduğumda hayatı dürüstçe ve dolu dolu yaşıyorum.`
` Ve bu yüzden Jessica olduğumda da elimden gelenin en iyisini yapabiliyorum."`
`"...Belki senin de Kanon olduğun zamanlar,`
` ve bir de, umm,`
` ......gerçek adınla yaşadığın zamanlar olabilir ve ikisinde de farklı bir şekilde yaşayabilirsin.`
` ......Kanon olmadığın zaman, ...sevebileceğin başka bir ben olmayı deneyemez misin?"`
`"..................Benim...Kanon olmadığım bir zaman."`
`Gerçek adının hiç önemli olmadığını düşünmüştü.`
`{n}Yani Kanon'un onun her şeyi olduğunu düşünmüştü.`
`Ve şimdi Jessica yeni bir varlığı, Kanon olmayan başka bir benliği yaratması gerektiğini söylüyordu.`
`"......Kanon-kun,`
` sakıncası yoksa, söyle bana.`
` ......Gerçek adın...ne?"`
`"................................."`
`Kanon uzun bir süre sessiz kaldı.`
`Belki de gerçek adı dilinin ucuna kadar gelmişti.`
`...Söyleyip söylememek konusunda uzun süre tereddüt ettikten sonra,`
` ...en sonunda,`
` ...sözlerini geri yuttu.`
`"......Unuttum.`
` ...Artık adımın bir önemi yok."`
`Bu sözler hafif bir reddetme anlamına geliyordu.`
`"Ne tür bir gerçek ismim olursa olsun,`
` ......artık tek gerçek burada Kanon olduğum.`
` Geçmişin hiçbir önemi yok.`
` ......Tıpkı bir mobilya parçasının gövdesinden yapıldığı ağacın adının önemli olmadığı gibi."`
`"......Sana şunu kes dedim!`
` Sen mobilya değilsin, insansın, değil mi?!"`
`"Ben insan değilim!"`
`Kanon reddini açıkça dile getirdi.`
`{n}......Normalde göstermediği bir öfke içindeydi.`
`Jessica karşılık veremedi ve sessizliğe gömüldü...`
`"...Siz insansınız, Leydim.`
` Yani istediğiniz şekilde yaşamakta özgürsünüz,`
` ve sizin için her türlü gelecek mümkün.`
` Adeta kanatlarınız var ve gökyüzünde bir kuş gibi dans edebiliyorsunuz."`
`"Ama ben öyle değilim.`
` Siz beni bir kuş olarak görseniz bile, ben evcil bir ördekten başka bir şey değilim.`
` ......Kanatları olabilir ama uçamazlar."`
`"Buna rağmen uçma hayalinden bahsetmek,`
` ......bu...`
`çok acımasızca...!"`
`"...Mobilya, ördekler!!`
` Bütün bunlar da ne böyle!!`
` ............Hayır, ..."`
`Jessica farkında olmadan Kanon'un sert konuşma tarzına uymuştu ama karşılık vermemesi gerektiğini fark etti ve sözlerini yuttu.`
`"...............Senin hakkında hiçbir şey bilmiyorum.`
` Yetiştirilme tarzını ve yaşadığın zorlukları bile bilmiyorum.`
` ...Bu yüzden kendine neden mobilya demeye başladığını hayal bile edemiyorum."`
`"......Ama şunu bil.`
` Sen mobilya ya da ördek değilsin.`
` Sen gerçek bir insansın."`
`"................................."`
`"Hizmetkar olarak çalışan Kanon-kun'un mobilya olduğunu söylemek istiyorsan, sorun değil.`
` ......Ama, ...bu durumda,`
` ......mobilya olmadığın, insan olduğun zamanlar için başka bir benlik yaratabileceğini düşünmüyor musun?"`
`"......Sadece senin gibi bir insan bu olasılığı kucaklayabilir.`
` ...Ben öyle değilim.`
` Geleceğim, imkanlarım ve görmeme izin verilen hayallerim yok."`
`"............Yani, Leydim.`
` Lütfen...`
`daha fazla acımasızca...`
`....şey söylemeyin......"`
`"Neden...`
` Neden......böyle şeyler söylüyorsun...?"`
`"Çünkü beni tıpkı sizin gibi bir insan sanıyorsunuz, Leydim.`
` Biz farklı varlıklarız.`
` Bunu açıklığa kavuşturmak istedim."`
`"......Shannon'dan duydum.`
` Benden hoşlandığınızla ilgili bir şeyler."`
`"Ha, ......ne?!`
` Ah, .........hayır, wahaha..."`
`"...Neredeyse bir insanla aynı görünüyorum.`
` Bu nedenle, .........Shannon'un yaptığı gibi, belki kendimi insanmışım gibi kandırabilir ve bir süreliğine seviyormuş gibi yapabilirim."`
`"...Ama bu kesinlikle kendimi kandırmak olurdu.`
` Hayır, bu sizi de kandırmak olurdu Leydim.`
` Shannon ve George-sama kesinlikle birbirlerinden ayrı düşecekler.`
` ...Shannon da o günün geleceğini biliyor olmalı, ama yine de bunu sürdürüyor...aptalca..."`
`"Bunda, ......bunda aptalca bir şey yok!!`
` Elbette, George nii-san çok zeki bir insan ve her iki ebeveyninin de beklentilerini karşılıyor."`
`"...Ve evet, iş evliliğe geldiğinde, Eva Teyze'nin çeşitli şekillerde müdahale edeceğinden eminim ve bence önlerinde gerçekten zorlu bir yol var, tamam mı?!`
` ...Ama biliyorsun, George nii-san tüm bunlara teslim olacak türden bir adam değil!`
` Shannon'u Juliet'e dönüştürmeyecek, onu kesinlikle mutlu edecek!!"`
`"İnsanlar mobilyalarla romantizm yaşayamazlar.`
` ...Siz mobilyaları sevebilseniz bile ben sizi sevemem Leydim, söylemeye çalıştığım şey bu."`
`"..................nn—"`
`Kanon'un bu sözleri......Jessica'nın bugün yaşadığı tüm acı-tatlı duyguları yerle bir etti.`
`Böylesine açık bir reddin yaratacağı duyguları tahmin etmesine imkan yoktu...`
`Bir anda, Kanon'un kalbindeki inatçı bir şeyi çözmeye çalışmasına neden olan iradesini kaybetti,`
` ...ve ne olduğunu anlamadan şok içinde orada öylece kalakaldı...`
`"......Leydim, eğer bana karşı hissettikleriniz kibrimden kaynaklanıyorsa, affetmeniz için yalvarıyorum."`
`"...H-......Hayır.`
` ...Pekala, uh, ...inkar etmeyeceğim."`
`"......Çok teşekkür ederim."`
`"Ha...?"`
`"Beni bir insan olarak düşündüğünüz için,`
` ...çok teşekkür ederim.`
` Sadece bu duygular bile beni gerçekten mutlu ediyor.`
` ......Ve daha fazlası çok zalimce olur, o yüzden..."`
`"Hayır, b-...bu kadar yeter.`
` ...Umm,`
` .........üzgünüm."`
`Jessica konuşurken başını kaşıdı ve sesinin canlı çıkması için kendini zorladı.`
`"......Ben sadece biraz...`
`...kendi kafama göre davrandım,`
` ...ve başına bela açtım.`
` ...Gerçekten üzgünüm.`
` Tüm izin gününü...harcadığım için gerçekten üzgünüm."`
`"Hayır.`
` ......Ayrıca...sizi eğlenirken gördüğüm için mutluydum."`
`"...O zaman bu gecelik burada bırakalım.`
` ......Odama dönüp ışıkları kapatmazsam annem bana yine kızacak.`
` ...Hahaha."`
`"Muhtemelen en uygunu bu olurdu.`
` ...Size iyi geceler dilerim, Leydim."`
`"......Evet.`
` ............İyi geceler........."`
`Jessica ona sırtını döndü ve morali bozulmuş bir halde yavaşça uzaklaştı.`
`Ama birden, hızla koşmaya başladı ve malikâneye doğru gözden kayboldu...`
`Onun gidişini izlerken, ...sadece bir an için,`
` Kanon az önce büyük bir hata yaptığı düşüncesiyle acı çekti.`
`...Ama, hayır, diye düşündü, bu hiç de bir hata değildi.`
`......Jessica'nın iyiliği için, acısı henüz en hafif halindeyken onu reddetmek zorunda kalmıştı.`
`"............Aferin, bir kadını böyle ağlatmak.`
` *cackle*cackle*.`
` Onu bu kadar sert bir şekilde reddetmeni beklemiyordum.`
` ......Normal bir şekilde cevap verseydin, benim büyümle bir çift aşık daha doğacaktı."`
`"Ne zamandır oradasın...?`
` .........Sen korkunç birisin."`
`Arkasını döndüğünde, cadı aniden oradaydı.`
`{n}...Sanki başından beri oradaymış ve performanslarından bir oyunmuş gibi keyif alıyormuş gibi görünüyordu.`
`"Bu hoş gösteriye hürmeten bana karşı pervasız sözlerini bir kereliğine affedeceğim.`
` ......Bin yıl aradan sonra bile, kadın ve erkek arasındaki karmaşadan daha ilginç bir gösteri yok.`
` Benim için diğerlerinden daha tatlı, bağımlılık yaratan bir zevk.`
` ......nn?"`
`Kanon cebinden kelebek broşunu çıkardı.`
`{n}Bu, cadının bahşettiği büyük büyünün kristalleşmesiydi.`
`Kanon tereddüt etmeden onu sertçe yere fırlattı ve ayağıyla üzerine bastı.`
`"......Hoh?`
` Bunun benim tarafımdan verilmiş bir şey olduğunu bildiğin halde, bunun anlamı nedir?"`
`"Şimdi anladım.`
` ......Yaptığın şey aşk tanrısı olmak değil.`
` Sen sadece asla kavuşamayacak olanlara aşk göstermekten ve onları kandırmaktan hoşlanan bir iblissin."`
`"...............Hmph.`
` ...Böyle düşünmekte özgürsün.`
` Gücümü ödünç verdiğim çoğu insan da aynı şeyi söyledi."`
`"Aptalı oynama!!`
` Shannon'a gücünü ona üzüldüğün için vermedin.`
` ...Shannon'un aşkla yanan kalbindeki zayıf bir noktadan faydalandın ve seni mühürleyen aynayı kırmasını sağladın.`
` Hepsi bu kadar da değil,`
` ...her şeyin nasıl sonlanacağını çok iyi bildiğin halde onunla oynuyorsun!`
` Yanılıyor muyum?!"`
`"Hehheheheheh, *cackle*!`
` Mobilya tamamen acınası bir varoluş.`
` Yani hayallerin, geleceğin ve hatta aşkın yok mu?`
` Güzel, güzel, yerini bilmekten daha iyi bir şey yoktur.`
` *cackle*cackle*!"`
`".........khh..."`
`"Tam da tahmin ettiğin gibi, Jessica'nın kalbinde belli belirsiz bir aşk yeşeriyordu.`
` Onu kesip biçtiğin, hasat ettiğin izlenimine kapılıyorsun."`
`"......Ama biliyor muydun?`
` Ağaçların büyümesine izin vermek yerine onları seyreltirsen dalları daha da kalın büyür. ......Mobilyaları seven bir kız, ilginç, gerçekten ilginç!`
` Shannon ve George da sonunda tatmin edilemeyen aşklarında bir çıkmaza girecekler ve tam da benim sevdiğim türden büyük meyveler verecekler."`
`"Ancak, üzülerek söylüyorum ki, o kadar iyi anlaşıyorlar ki, bu hiç de ilginç değil, anlıyor musunuz?`
` Bu açıdan, sanırım siz ikiniz beni çok eğlendireceksiniz, *cackle*cackle*!"`
`Cadı güldü.`
` İkisinin kavuşamayacağını bilmesine rağmen, onları kavuşturmak için büyü yapmıştı.`
`Ancak, kavuşmalarını imkânsız kılan kaderden kaçamadılar.`
`......Cadı bunu biliyordu.`
`Bir araya gelseler bile Shannon ve George'un, Kanon ve Jessica'nın ilişkileri kesin olarak başarısız olacak,`
` ve aşk cehennemindeki ebedi çölde dolaşırken sonsuz susuzluğun azabını çekeceklerdi...!`
`"Onlara bu gücü karşılıksız vereceğimi mi sandın?`
` Aşka yardım edeceğim.`
` Ve tazminatım, ikisinin sonunda karşılaşacakları zalim kaderi izlemek için bir bilet olacak.`
` Bin yıl sonra bile, daha iyi bir gösteri yok...!"`
`"Kinzo'ya bak.`
` Aşkın tadını bilen ve cennetten kovulan yaşlı, zavallı bir adamın sonunun nasıl olduğuna bak!`
` Tam olarak ölemeyen ölü bir adam gibi nasıl yaşadığına bir bak.`
` *cackle*cackle*!!"`
`"Sen gerçekten bir cadısın.`
` Gözümün önünden kaybol, seni iblis...!!"`
`"......Oh, sen istemesen bile ortadan kaybolacağım.`
` Gücüm hala geri gelmedi.`
` Kendimi göstermeye devam etmek hala yorucu."`
`"......Siz aşıklara gücümü verirken aşırıya kaçtım.`
` ...Şu anda olduğum halimle, katalizör olarak o broş olmadan bu gücü sürdürmek kolay olmayacak."`
`Kanon ayağını ezilmiş broşa daha da fazla bastırdı.`
`{n}Ayağının altında kırıldığını hissetti.`
`Sonra sanki suya karışmış gibi eriyerek,`
` Kanon'un ayağının altından kanat çırparak uzaklaşan altın ışıltılı kelebeklere dönüştü...`
`"Bu formu korumaya devam etmek bana da biraz zor geliyor.`
` Talep ettiğin gibi, kısa bir süreliğine kendimi gizleyeceğim.`
` Yükselmeyen bir gelgit ve ağarmayan bir ay olmadığı gibi, büyü gücüm de mutlaka yeniden bütünleşecek.`
` ...Ve yeniden dirilmem için uygun bir zaman mutlaka gelecek."`
`"......Bunun yarın mı, gelecek yıl mı, yoksa yüz ya da bin yıl sonra mı olacağını hayal dahi edemiyorum.`
` Ama beni eğlendirenler olduğu sürece, mutlaka güç kazanacak ve yeniden dirileceğim.`
` ......O zaman gelene kadar kısa bir süreliğine ortadan kaybolacağım."`
`"Avucundaki morluk çoktan geçti,`
` bu yüzden dilersen yarın sabah varlığımın bir illüzyon ya da rüya gibi yok olmasına izin verebilirsin.`
` ......Benim için unutulmaktan daha üzücü bir şey olamaz."`
`"Ancak, kesinlikle yeniden dirileceğim.`
` O günün geldiğine hiçbir zaman pişman olmayacağından emin ol.`
` Kesinlikle ikinci gelişimi gerçekleştireceğim ve bu adanın gerçek efendisi olarak her şeyi kontrol edeceğim.`
` ...Ve o zaman, Altın Diyar'ın kapısı tekrar açılacak.`
` ...Gözü doymazlar ve açgözlüler beni mutlaka çağıracaklar...!"`
`"...Yeter!!`
` Kaybol, şimdi, Altın Cadı...!!"`
`Arkasında alaycı bir kahkaha bırakan cadı, uçuşan altın kelebeklere dönüştü ve dağıldı.`
`...Tüm alan bir kar küresindeki altın bir kar fırtınası gibi parıldıyordu.`
`Bu, bir kalp atışında kaybolan kısacık fantastik bir sahneydi...`
`Cadı artık görülemiyordu.`
` ...Ancak Kanon o tiz, nahoş kahkahayı hala duyabildiğini hissetti...`
`......Aahh, ne kadar eğlenceli, ne kadar eğlenceli.`
`Bu kadar uzun bir aradan sonra insan dünyası neden bu kadar eğlenceli?!`
`Aşkla çıldırın. Altınla kendinizden geçin.`
`Bunların etkisiyle deliye dönmeyenler insan değildir!`
`Anlıyorum, o zaman mobilya kelimesi gerçekten uygun, *cackle*cackle*!`
`Mobilyalar insanlara hizmet etmek için yaratılmıştır.`
`Ve ben de binlerce yıllık can sıkıntımı hafifletmek için o insanlarla oynuyorum ve onlara zulmediyorum.`
`Mobilyaları kontrol edemiyor olmam ne kadar da eğlenceli bir taş-kağıt-makas durumu!`
`Kinzo, girişimlerin gerçekten ilginç!`
`Mobilya, dene bakalım beni avlayabilecek misin...!`
`Bu gece, iki aşk tohumu ekildi.`
`...Halihazırda ekilmiş olan da dahil, bu üç eder!`
`"{f:5:Beatrice}...`
` Neden...beni bu acı dolu dünyada yalnız bıraktın...?`
` ......Senden nefret ediyorum.`
` Bu kadar arzulanıyorsun ve yine de cevap vermek için hiçbir hamlede bulunmuyorsun... Senden sonsuza kadar nefret edeceğim!"`
`"Lordum, daha fazla içmek sağlığınıza zarar verecek.`
` ...Doktor Nanjo tarafından da uyarılmadınız mı?"`
`"Sessiz ol, Genji!!`
` Anlamıyorsun, kederimi ve üzüntümü anlamıyorsun!`
` En eski dostum olarak en azından acımı anlayacağına inanmıştım!!`
` Neden senin için bu kadar anlaşılmaz?!"`
`"Oooooohhh, {f:5:Beatriceeee},`
` neden beni yalnız bıraktııın......?!!"`
`"..........................."`
`"Uuuuughhu!`
` Hic, hic...!`
` Bu mobilya olayı da ne böyle?!`
` Bütün bu saçmalıklar da ne...!`
` Uuuuuuuuuughhu!!"`
`"......Ohhh, ne kadar yürek parçalayıcı, Jessica-sama.`
` ...Odasından duyabildiğim ağlama sesi bana durumu anlatsa da yapabileceğim bir şey yok."`
`"...Tüm bunlar, çok genç yaştaki insanların doğum yerleri çok uzak olduğu halde çok yakınlaşmalarından kaynaklanan bir trajediden ibaret.`
` ...Leydi'nin duygularını anlamaktan ve gizli adımlarla sessizce uzaklaşmaktan başka bir şey yapamam..."`
`"...Umm,`
` ...N-`
`ne...`
`......bununla ne demek istiyorsun,`
` George-san...?"`
`"Söylediklerimde ciddiyim.`
` ......Hâlâ kalemi inşa etmedim.`
` İnşa ettiğimde, kendimi ilk kez bir yetişkin olarak görebileceğim.`
` ......Bu gerçekleştiğinde, seninle evlenmek istiyorum."`
`"......B-`
`...Bu, umm,`
` ......err..."`
`"Ama,`
` kalbim artık bunu yapmama izin vermiyor.`
` ......Bu yüzden sana bir nişan yüzüğü vermek istiyorum."`
`"Ni-...Nişan...`
`...diyorsun...`
` Ama, umm,`
` ......Ben...`
` ......m-`
`............mobilyayım........."`
`"Bu doğru.`
` Ve mobilyalar insanların söylediklerini dinlemek zorunda."`
`"...Şu anda sana hediye etmek üzere bir yüzük yaptırıyorum.`
` Sanırım yakında yapılacak olan aile konferansına getirebileceğim.`
` O zaman sana vereceğim, bu yüzden lütfen, cevabını duymak istiyorum."`
`"......Eğer nişan teklifimi kabul edersen,`
` Büyükbabam da dahil olmak üzere tüm akrabalarıma seninle nişanlandığımı orada duyuracağım."`
`"Geor‐......George‐san............"`
`"Eminim bazı insanlar ilişkimizi onaylamayacaktır.`
` ...Ama onların yüzüne bakmaya gerek yok.`
` ...Çünkü gözlerini sadece benimle doldurmalısın."`
`"Seni kesinlikle mutlu edeceğim.`
` Sana söz veriyorum, kesinlikle."`
`Nasıl olgunlaşacağını görmek için sabırsızlanıyorum!`
`Altın kelebekler, olgunlaşmış ve çürümekte olan meyvelerin üzerine konmazlar.`
`Hasat gününün gelmesi için sabırsızlanıyorum! Ziyafet zamanı henüz gelmedi mi?!{n}*cackle*cackle*hahahahahahahahahaha{0}ha{0}ha{0}ha{0}ha{0}ha{0}ha{0}ha{0}ha{0}hahaha...!!`
