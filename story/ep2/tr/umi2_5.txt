`Rokkenjima'yı ziyaret eden akrabalar, her yıl kendilerini ilk olarak karşılayan gül bahçesine hayranlıkla bakıp iç geçirirlerdi...`
`Öylece durmuş, birbirleriyle güllerin güzelliği ve bu yılki çiçek açma durumları hakkında konuşuyorlardı.`
`Aralarında sağlıksız bir gül vardı ve Maria onun durumu karşısında üzüntüye boğuldu.`
`Fakat George kıvrak zekasını kullandı,`
` ve eğer bu kadar üzülüyorsa ona göz kulak olması gerektiğini söyleyerek üzerine bir şeker ambalajı geçirdi ve Maria'nın neşesini hemen yerine getirdi.`
`Ve sabahtan beri iyi anlaştığı Battler, konuyu Maria'nın çok sevdiği Cadılar Bayramı'na getirdiğinde, Maria yine enerjik bir şekilde etrafta dolanmaya başladı.`
`Maria için,`
` annesinin ona aldığı o jack-o'-lantern şekerleri muhtemelen en kıymetli hazineydi.`
`...Görünüşe göre bunlardan birkaç tane almışlardı ve karşılaştığı her insana şaka mı şeker mi diye sorarak onlara şeker veriyordu.`
`"Maria'nın Cadılar Bayramını neden bu kadar çok sevdiğini merak ediyorum.`
` Japonlar için bunun hep oldukça alışılmadık bir olay olduğunu düşünmüşümdür."`
`"Bunun nedeni etrafta kostümlerle dolaşabildikleri bir festival olması değil mi?`
` Her zamankinden farklı bir kıyafetle gezinmek eğlenceli olabilir."`
`"Hmm, ...bunun arkasında biraz daha derin bir sebep olduğunu düşünüyorum.`
` Sonuçta, o "cadı" olan Maria-chan."`
`"Bir düşününce, havaalanındayken Maria bir kostüm giyecekse bunun bir cadı kostümü olacağını söylememiş miydi?`
` Maria cadıları seviyor mu?"`
`"......Evet, çok seviyor.`
` Sorun çıkartacak kadar."`
`"Yani,`
` o yaşlarda çocukların böyle fantastik şeylere hayranlık duymaları oldukça doğal."`
`"Hayranlık duymak için en azından televizyondaki animelerden bir karakter seçseydi, bu sevimli olurdu...`
` ...haah."`
`Rosa'nın tepkilerine bakılırsa, bir anne olarak kızının cadılara olan sevgisini hoş karşılamadığı anlaşılıyordu.`
`Görünen o ki, Battler dışındaki tüm kuzenler durumu anlayabildi ve omuzlarını silkerek garip bir şekilde gülümsediler.`
`"Hmmmm?`
` Cadıları seviyorsan, Cadılar Bayramı'nı da seviyorsun, öyle mi?"`
`"Sanırım bilmediğim bir şeyi ona kendim sormalıyım.`
` Hey, Maria.`
` Cadılar Bayramı ve cadılar arasında nasıl bir ilişki var?"`
`Battler bunu sorduğunda, George ve Jessica kısık bir "ah—" sesi çıkardılar.`
`...Onu durdurmaya çalışıyorlarmış ama çok geç kalmışlar gibiydi.`
`Maria sanki bu soruyu bekliyormuş gibi görünüyordu.`
`Bir an için mutlu göründükten sonra, ifadesi adeta "Hiçbir şey bilmiyorsun, değil mi?" dercesine biraz acımasızlaştı.`
`Bu, yanlış bir izlenime sahip bir yabancının cahilce ifadesine öfkelenen bir tutkunun dışavurumuydu.`
`"Uu.`
` ...Keltler güneşin bir yıl boyunca değişen gücünün...`
`onun doğumunu, büyüme dönemini, yaşlanmasını ve ölümünü ve ardından yeniden dirilişini temsil ettiğini düşünüyorlardı."`
`"Anlıyorum.`
` İlkbaharda zayıf ve ılık olan güneş büyümeye ve ısınmaya başlar,`
` ve sonra da yavaş yavaş zayıflar ve tükenir... Evet, bunu güneşin ömrünü tamamlaması olarak nasıl düşünebileceğimizi anlayabiliyorum."`
`"Evet.`
` Bu yüzden Ekim ayının sonunda güneşin öldüğünü, bedenini ölüler diyarında dinlendirdiğini ve ardından kış gündönümünde yeniden dirildiğini düşünüyorlardı.`
` Böylece, güneşin bir yıllık ömrünü tamamlayıp öldüğü günü kutlayarak buna Yılbaşı Arifesi ya da Samhain demeye başladılar."`
`"Gündüz saatlerinin yeniden uzamaya başladığı kış gündönümü gününde güneşin "yeniden dirildiğini" düşünmek oldukça enteresan bir düşünce şekli.`
` Antik insanların güneşi ne kadar tanrılaştırdığını anlamanızı sağlayan bir olay."`
`"...Anlıyoruum.`
` Ve? Cadıların bununla ne bağlantısı var?"`
`Anlaşılan benim rahatça ileri atılmam Maria'yı biraz kızdırmıştı.`
`Bana, sözünü kesmeden açıklamasına izin vermemi söyleyen gözlerle bakıyordu.`
`......Maria anlatırken eğleniyor gibi göründüğünden ben de araya girmemeye karar verdim...`
`"Ekim ve Kasım ayları arasındaki dönemde, yaşam ve ölüm birbirine hiç olmadığı kadar yakınlaşır.`
` ...Keltler, bu dönemin yaşayanların dünyasının ölülerle ve bu dünyadan olmayanlarla en yakın olduğu zaman olduğuna,`
` ve diğer dünyanın pek çok sakini tarafından ziyaret edileceklerine inanırlardı."`
`"......Japonya'daki Bon festivaline benziyor.`
` Kihihihihi."`
`O zamanlar insanlar, fiziksel dünyaya dönen ruhların insanların evlerine gireceğine veya kötü şeyler yapmak için insanları ele geçireceğine inanıyorlardı.`
`Bu yüzden insanlar onlardan zarar görmemek için koruyucu ritüeller geliştirdiler.`
`Bunlardan biri de, ürkütücü canavarları taklit etmek ve ruhları korkutmaktı; görünüşe göre bu, ele geçirilmekten kaçınmanın bir yoluydu.`
`"Böylece bu kısım bir festivale, o da kostümlü bir festivale dönüştü.`
` ...Maria gerçekten bilgili!"`
`"......Gerçekten de böyle.`
` Ben bile Cadılar Bayramı'nın böyle bir geçmişi olduğunu bilmiyordum."`
`"Ama tüm bu "şaka mı şeker mi" olayı nereden çıktı?"`
`Maria o kadar geniş bir bilgi birikimine sahipti ki, bir noktada yetişkinler de kulak misafiri olmaya başlamıştı.`
` Normalde her zaman en küçük muamelesi gören Maria gururla göğsünü kabarttı.`
`Rosa bunun sadece bir çocuk hikâyesi olduğunu ve bir an önce ortamı dağıtıp valizleri konukevine götürmek istediğini söylemeye çalıştı,`
` ama kimse buna yanaşmayınca derin bir iç çekti.`
`"Uu.`
` <Trick-or-treat> sadece eğlence amaçlı.`
` Aslen bir Kelt töreni olan bu olayla hiçbir ilgisi yoktur.`
` Bu, daha sonra Hristiyan gelenekleri işin içine karıştığında ortaya çıkmıştır.`
` ...Ama Maria, Cadılar Bayramı'nın bu şekilde olması gerektiğini düşünüyor."`
`Maria'ya göre, insan olmayanların dünyasından ziyarete gelenler sadece ölülerin ruhları değildi;`
` insanların nasıl yaşadıklarıyla yakından ilgilenen ruhlar da vardı.`
`İnsanlar bu ruhların lütuflarını kabul etmeleri karşılığında olağanüstü bir berekete,`
` ve bir yıl değerinde verimli hasada sahip olabiliyorlardı.`
`"Yani başka bir deyişle, Cadılar Bayramı aynı zamanda bir hasat festivali miydi?"`
`"Anlıyorum.`
` ...Şimdi siz söyleyince, Ekim ayının mevsimsel olarak da çeşitli açılardan bir dönüm noktası olduğu izlenimine kapıldım.`
` Japonya'daki Nisan ayının tam tersi.`
` ......Anlıyorum, bu güzel bir nokta olabilir."`
`"Uu!`
` Ve de cadılar bu dönemde Sabbat adı verilen bir toplantı düzenlerlerdi.`
` Cadılar, bereket dağıtan ruhlara teşekkür eder ve onları ödüllendirirlerdi."`
`"Cadılar Bayramı kostümleri, diğer taraftan gelen ziyaretçilerin bir nevi taklidi.`
` ......O halde, onlara şeker vermemizin nedeni, hasat için onlara teşekkür edilmesi gerektiği duygusu olmalı."`
`"Uu!`
` Tıpkı George onii-chan'ın dediği gibi!"`
`"Yani Cadılar Bayramı bu dünya ile diğer dünyanın iç içe girdiği bir dönem mi?`
` Başka bir deyişle, cadıların diğer dünyadan gelen ziyaretçilerle etkileşime geçebilmesi için değerli bir fırsat.`
` Söylemek istediğin bu mu?"`
`"Uu!!`
` Tıpkı Battler'ın dediği gibi!"`
`"Ve biliyor musun?`
` Biliyor musun?!`
` Cadıların ve iblislerin gücünün en güçlü ve etkili olduğu dönem Ekim ayıdır!`
` Kihihihihihihihi, eminim {f:5:Beatrice} de gelecek!"`
`"Sonra birlikte marşmelov şekerlemeleri yiyeceğiz ve Maria'yı da kendisiyle birlikte Altın Diyar'a götürecek!`
` Birlikte büyüleyici şarkılar söyleyeceğiz, birlikte büyüler öğrenip, birlikte büyü çemberleri çizmeyi öğreneceğiz!`
` Ve sonra Maria da rünlerin sırlarını öğrenip, çok ama çok hızlı bir şekilde çok büyük bir cadı olacak!"`
`"Amanın, bu harika değil mi?`
` Çocukların hayallerinin olması çok iyi.`
` Bu arada, Rosa,`
` Maria-chan bu yıl kaç yaşına girmişti...?"`
`"Ma‐...Maria...`
` Bu konuyu bu kadar konuştuğunuz yeter!"`
`"Endişelenme, Rosa-san.`
` Bu, her kızın bir zamanlar kurduğu bir hayaldir."`
`"Ç-Çok teşekkür ederim.`
` ...Ama Maria o yaşı çoktan geçti.`
` ...Hey, sana durmanı söylüyorum!"`
`Rosa Maria'yı azarladı ve kara büyü hakkındaki neşeli konuşmasıyla akrabalarının kıs kıs gülüşlerine maruz kalmadan önce onu susturmaya çalıştı.`
`"Vay be...`
` Bu oldukça geniş çaplı bir rüya.`
` ......Bu arada, {f:5:Beatrice} de kimdi?`
` ......Neydi o, umm, umm, bunu daha önce de duymuştum..."`
`Battler altı yıldır ortalıkta yoktu ve Rokkenjima cadısı efsanesini tamamen unutmuştu.`
`Ancak, {f:5:Beatrice}'in adını bilmediğini söylediğinde, Maria'nın o ana kadar çok parlak olan ruh hali bir anda bozuldu.`
`Battler bunu gördüğünde, bunun bu adanın cadısının adı olduğunu anında hatırladı ama artık iş işten geçmişti.`
`...Maria'nın ruh hali düzelene kadar, Altın Cadı ile ilgili birçok gizemli ve masalsı olay beynine kazındı...`
`"Bu kadar yeter, Maria.`
` Battler-kun, onun hikayelerine ayak uydurduğun için teşekkürler."`
`"...Kanon-kun, senin yapacak işin yok mu?`
` Lütfen şimdi git.`
` Gohda-san, sanırım herkes şimdilik valizlerini yerleştirmek istiyor.`
` Kusura bakma ama herkese konukevine kadar rehberlik edebilir misin?"`
`"Tabii ki.`
` ...O zaman, herkese konukevine kadar rehberlik edeceğim."`
`"......O zaman, izninizle."`
`Gohda'nın önderliğinde, akrabalar konukevine doğru yola koyuldular.`
`Valizlerini bırakıp biraz dinlenmeyi düşündükleri için Rosa ve Maria'nın aynı noktada kalmış olduklarını fark etmediler.`
`Onların konukevine doğru gidişini gördükten sonra Rosa'nın yüz hatları birden değişti.`
`Bunca zamandır Maria'nın kolunu kavrayan elini çekti.`
`...Maria'nın ince kolunda, ne kadar aşırı güç uyguladığını açıkça gözler önüne seren belirgin bir kızarıklık oluşmuştu.`
`O el daha sonra Maria'nın yüzüne bir tokat attı ve sol kulağını havaya kaldırarak sertçe büktü...`
`"Sana her zaman cadılar hakkında konuşmamanı söylüyorum......`
` ...Bunu yapmayacağına annene söz vermedin mi......?"`
`"Anne, acıyor, anne, acıyor... acıyor acıyor acıyor......"`
`"Cadılar Bayramı, Cadılar Bayramı, susmak bilmez misin...?`
` Cadı festivali mi...?`
` Keltler kimin umurunda, kara büyü kimin umurunda, sen {i:aptal} mısın......?`
` Sen dokuz yaşındasın, dokuz..."`
`"Trende o yaygarayı kopardığın için inip sana üzerinde floresan boya varmış gibi görünen o iğrenç canavar şekerlemelerden almak zorunda kaldım...`
` Hatta onları sana aldığım için geç bile kaldık.`
` Tatmin olman için beni daha ne kadar utandırman gerekiyor......?!"`
`Rosa bağırıp çağırırken Maria'nın kulağını öyle büktü ki, neredeyse kopacakmış gibi görünmesine neden oldu...`
`Maria'nın yüzüne acı dolu bir ifade yayıldı ve sanki hayatı buna bağlıymış gibi parmak uçlarında durarak çekilen kulağındaki acıyı yumuşatmaya çalıştı...`
`Rosa aniden Maria'nın elinde tuttuğu şekeri elinden aldı.`
`Ardından onu yere fırlattı ve defalarca üzerine basıp çiğnedi.`
`Maria için bu, annesiyle alışveriş yapmaktan keyif aldığı o kısa zaman dilimine ait anılarının bir hatırası olmalıydı...`
`Ama aynı anne tarafından ayaklar altına alınmıştı.`
`{n}...Tıpkı Maria'nın gözlerine bir damga vuruluyor ve silinemeyecek bir iz bırakıyor gibiydi...`
`"Bu iğrenç şeker kimin umurunda,`
` iğrenç, iğrenç...!!"`
`"Böyle {i:olduğun için}, hep böyle {i:olduğun için}!!`
` İğrenç iğrenç iğrenç!!!"`
`Konuştuğu sırada avucuyla Maria'nın yüzüne defalarca vurdu.`
`{n}...Maria'nın yüzüne vurmadı. Çünkü kırmızı şişlik göze çarpacaktı.`
`Maria gözlerini sıkıca kapattı, annesinin şiddetine sabırla dayanmaya çalıştı...`
` ...Hayır, tam olarak böyle değildi.`
`".......Geri gel, anne, geri gel, anne...`
` Kurtar beni, anne, kurtar beni, anne...`
` Kötü cadıyı yen......"`
`Sürekli mırıldanarak bunları tekrarlamaya devam etti...`
`"Sana...`
` ARTIK`
`cadılar hakkında`
`KONUŞMAMANI`
`SÖYLEDİM!!`
` Seni...`
` Seni... Seni...!!!"`
`Rosa'nın omuzları nefes alırken titriyordu, vurmaktan yorulmuştu.`
`...Maria ellerini birbirine kenetledi, "annesinin" çabucak geri gelmesini umarak dayanmaya çalıştı...`
`"......Anne, anne...`
` Çabuk geri gel...`
` Maria'yı kurtar, anne......`
` Kötü cadının işini bitir......"`
`"P-Peki, ...burada sonsuza dek böyle kal!!`
` Sonra da öylece durup cadılar ve Cadılar Bayramı hakkında sonsuza dek saçmalayabilirsin!!"`
`Rosa, Maria'ya bu sözleri söyledikten sonra Maria'yı arkasında bırakarak konukevine doğru gitti.`
`...Maria, ağlamayı dahi aklına getiremeden,`
` ayaklar altında ezilmiş ve tanınmaz hale gelmiş olan jack-o'-lantern şekerine bakmaya devam etti...`
`"Oh, Rosa.`
` Nerelerdeydin?"`
`"Üzgünüm.`
` Güller çok güzellerdi, kendimi kaptırmışım."`
`"Rosa, git ve hemen valizini bırak.`
` Aniki'ye selam vermeye gidiyoruz."`
`"Hmm?`
` Maria-chan'a ne oldu?`
` Hala çiçek yataklarının başında mı?"`
`"...Evet.`
` Anlaşılan sevdiği bir gül vardı ve ona göz kulak olmak istediğini söyleyip beni dinlemedi.`
` Bir süreliğine istediğini yapmasına izin vermeye karar verdim."`
`"............Bazen kızların kendi küçük dünyaları olduğunu unutuyoruz.`
` Bazen buna saygı duymamız gerekir, değil mi?"`
`"......Evey öyle.`
` ...İlgilendiğin için teşekkürler, Kyrie nee-san."`
`"...Gohda-san.`
` Odamız nerede?"`
`"Size rehberlik edeceğim, bu taraftan.`
` Valizinizi taşımama izin verin."`
`"Böyle iyi, kendim taşıyabilirim, teşekkürler."`
`Rosa, Gohda'nın onu yönlendirdiği odasına girdi.`
`Kapıyı biraz sertçe kapatarak valizini yatağın üzerine attı.`
`".................................`
` ............"`
`Yatağın önünde dizlerinin üzerine çöktü, ......ve yüzünü yatağa gömdü.`
`Rosa bir süre çarşafları tırnaklarıyla parçalayacakmış gibi yaparak durmaksızın hıçkırarak ağladı...`
`".........Maria‐sama.`
` ...İyi misiniz?"`
`Bir çalılığın arkasına saklanmış olan Kanon, Rosa'nın gitmesini bekledikten sonra ortaya çıktı.`
`"...Kihi......kihihihihihihihihihi...`
` ...İyiyim.`
` ...Kihihihihi."`
`Maria tatsız bir şekilde güldü ama tüm olan biteni gören Kanon'a göre elinden geldiğince dayanmaya çalışıyormuş gibi görünüyordu...`
`"Ne korkunç bir insan.`
` Onun bir anne olduğuna inanamıyorum......"`
`"......Yapacak bir şey yok.`
` Böyle acınası şeyler, böyle acınası bedenlere girer.`
` ...Maria tamamen iyi.`
` Kihihihihihihihihihi......"`
`Kanon dizlerinin üzerine çöküp yerde duran parçalanmış şekeri aldı.`
`......Sadece ona bakmak bile üzücüydü.`
`Tozunu silip ona geri vermeyi düşündü ama bu vaziyetteyken bunu gerçekten yapamazdı.`
`Ne yapacağını şaşırmış bir haldeyken Maria ile göz göze geldi.`
`{n}......Hayır, öyle değildi.`
`{n}Maria, Kanon'un yerden aldığı şekere bakıyordu.`
`...Şu anda, Maria'nın kalbi de tıpkı ezilerek pestile dönmüş şekerle aynıydı...`
`Kanon bunu fark etti ama ne yapması gerektiğini bilmiyordu...`
`"...Doğru ya...`
` ......Bunu biraz önce aldığımla değiştireceğim."`
`Kanon, Maria'dan aldığı şekerin bir benzerinin cebinde olduğunu hatırladı.`
`Maria elini uzattı.`
`......Kanon onun şekeri kabul edeceğini düşündü, bu yüzden şekeri uzattı ama Maria şekeri almadı.`
`......Sonra, Kanon farkına vardı.`
` ...Ondan şekeri geri vermesini istiyordu.`
`......Ne kadar üzücü olursa olsun, ezilen şeker Maria'nındı.`
`...Bunu ona annesi almıştı.`
`Ne kadar üzücü olursa olsun, o şeker olmalıydı...`
`{n}Keşke tozunu alıp tekrardan güzel haline döndürebilseydik...`
`...Kanon başını eğdi.`
`".........Elimden tozunu almaktan başka bir şey gelmiyor.`
` .........Üzgünüm."`
`Kanon ona istediği acınası şekeri uzattı.`
`{n}Maria onu aldı ve konuştu.`
`"...Teşekkürler.`
` Bir {y:0:İnsan}{n:0:insan} tozunu almaktan başka bir şey yapamaz ama bir cadı onu eski haline getirebilir.`
` {f:5:Beatrice} için bu kolay olurdu.`
` Kihihihihihi."`
`"............Maria-sama,`
` ...{f:5:Beatrice}`
`-sama...hakkında bir şeyler mi biliyorsunuz?"`
`Battler dışında, Ushiromiya ailesiyle akrabalık bağı olup da {f:5:Beatrice}'in adını bilmeyen kimse olamazdı.`
`...Ama az önce Maria, Battler'a gururla ondan bahsetmişti.`
`{n}Sanki {f:5:Beatrice} ile düzenli olarak görüşüyormuş gibi konuşmuştu.`
`Kanon, sol eliyle yaptığı yumruğun içinde şiddetli bir acı hissetti.`
`{n}......Geçmişte {f:5:Beatrice} adında bir cadı ortaya çıkmış, onu ve Shannon'u yoldan çıkarmıştı.`
`Her zaman kendisini bunun kötü bir rüya olduğuna inandırmaya çalışmıştı.`
` ......Ancak Shannon onun kesinlikle gerçek bir cadı olduğu konusunda ısrar etmişti.`
`Ve sonra, bu yaz.`
`......Yerel Şinto tanrısının tapınağına yıldırım düşmüş ve bir gece vakti hiçbir iz bırakmadan ortadan kaybolmuştu.`
`...Shannon'un aynayı kırdığını biliyordu.`
`{n}......Ve cadının ayrılırken, ona eninde sonunda dirileceğini söyleyerek gittiğini de hatırladı.`
`Ve şimdi, .........{f:5:Beatrice}'e inancı sonsuz olan bu kız sanki onunla tanışmış gibi konuşuyordu.`
`...Kanon kalbinin derinliklerinden gelen uğursuzluk hissini bastıramadı.`
`Maria, sanki Kanon'un kalbinin içini görebiliyormuş gibi bir süre sessiz kaldı.`
`...Sanki {f:5:Beatrice}'le ilgili anılarının ona geri dönmesini bekliyordu.`
`Sonra, kesin bir şekilde konuştu.`
`"Kihihihihi...`
` Maria, {f:5:Beatrice} ile arkadaş.`
` Bugün ben de oyun oynamak için onunla buluşacağım.`
` Kihihihihihihihihi..."`
`"O-...Oyun oynamak mı?"`
`"...Evet.`
` Oynayacağız.`
` Birlikte büyü çalışacağız.`
` Kihihihihihihihi..."`
`......Kanon'un kötü bir rüyaymış gibi kabul etmeye çalıştığı cadının yüzü,`
` ......aklının bir köşesinde yavaş yavaş belirmeye başladı......`
`"Babam araştırmalarıyla son derece meşgul olduğunu söyledi.`
` Ne yazık ki konferansa katılamayacakmış."`
`"......Hadi ama.`
` Bu konferansı programımıza sıkıştırdık ve çok yoğun geçen sonbahar döneminde Rokkenjima'ya kadar geldik.`
` Keşke babam biraz daha sosyal davransa."`
`"Gerçekten de.`
` ......Doktor Nanjo.`
` Sorun gerçekten de onun araştırmaları ve ruh hali mi?`
` Çoktan yatağa çakılıp ayağa kalkamaz hale gelmedi, değil mi?"`
`"......Şey, ......bilemiyorum.`
` Benim söyleyebileceğim pek bir şey yok..."`
`Nanjo, Natsuhi'ye baktı.`
`{n}Sanki bu konu hakkında konuşurken Natsuhi'yi dikkate almama yetkisine sahip değilmiş gibi.`
`"Babam hiç olmadığı kadar sağlıklı.`
` Ona böyle şeyler söylenmesi kabalığın zirvesi...!"`
`"Ama sadece üç aylık ömrü kaldı, değil mi?`
` Normalde bu, yatağından kalkamadan yitip gitmesi anlamına gelmez miydi?`
` Değil mi, Doktor Nanjo?"`
`".........Normal bir hasta için durum muhtemelen böyle olurdu.`
` Ama Kinzo-san'ın olağanüstü bir irade gücüne sahip.`
` ...İradesinin gücü Azrail'i bile yanına yaklaştırmayacak kadar korkutabilir..."`
`"Eğer bu kadar enerjikse, o zaman en azından biraz rahatlayabiliriz, değil mi?"`
`"...Bu kadar enerjikse, en azından kendisini görmemize izin vermesini isterdim.`
` ...Aile konferansının amacı buraya gelip babamın yüzünü görmek değil mi?`
` Şimdi ne halt yemeye geldiğimizi anlayamıyorum."`
`"Öyle söyleme.`
` Eğer burada olsaydı, sürekli rahat olamadığınızdan şikayet edip dururdunuz.`
` Diyorum ki, geçen yıl olduğu gibi bu yıl da birimiz bile eksik olmadan tüm kardeşlerin burada aile olarak bir arada olmasını kutlamalıyız."`
`"Geçen yılki aile konferansında da görüşemediğimizin farkında mısın?`
` Kan bağı olan çocuklarının iki yıl aradan sonra onu görmek istemesini neden anlayamadığımızı merak ediyorum."`
`"......Eğer ona iletmemi istediğin bir şey varsa, senin için ben iletirim.`
` Ya da, Eva-san,`
` ......selamlaşma dışında babamla konuşmak istediğiniz başka bir şey olabilir mi...?"`
`"..................nn.`
` ...Hadi ama, neyden bahsediyorsun."`
`"Yeter, Eva.`
` Natsuhi-san, bizi affet.`
` Eva, sadece kızı olarak babamın durumu hakkında endişeleniyor.`
` Lütfen onun duygularını biraz anlayın."`
`"Kesinlikle.`
` Eva, babamın ne kadar ömrü kaldığını öğrendiğinden beri ona karşı birdenbire ne kadar da saygı duyar oldun.`
` ...Evet, onu görmek için neden bu kadar çaresiz olduğunu anlayabiliyorum.`
` ......Hmph."`
`".........Tam olarak ne ima etmeye çalışıyorsun?"`
`"Kes şunu, Aneki.`
` Dua edelim de akşam yemeğine kadar ruh hali yerine gelsin.`
` ...Ayrıca, biz de yeni vardık.`
` Hem zaten, sadece ufak bir selam vermek için gelmiştik.`
` Aile konferansını babam olmadan da yapabiliriz."`
`"...Hatta, ortak bir fikre varana kadar onunla konuşamayacağımız birkaç şey olmalı.`
` Değil mi, Hideyoshi nii-san?"`
`"Evet!`
` Rudolf-kun'un dediği gibi.`
` ......Sadece yılda bir kez burada toplanabiliyoruz.`
` Elimizdeki bu değerli zamanın kıymetini bilmeli ve birbirimizle samimi bir şekilde konuşmalıyız."`
`Henüz çay bile gelmemiş olmasına rağmen, ...çok azimliydiler.`
`"Ama, öncesinde malikanenin muhteşem mobilyalarıyla çevrili salonunda,`
` keyifle siyah çay içmek için yeterince boş zamanımız var mı diye merak ediyorum..."`
`Kyrie'nin sözleri, orada toplanan herkese yönelik hafif bir öğüt içeriyor gibiydi.`
`Hepsi durumu anladı ve boğazlarını temizleyip kravatlarını düzeltirken odadaki atmosfer bir anlığına normale döndü.`
`"......İzninizle.`
` Biraz çay getirdim."`
`"Hey, Shannon-chan.`
` Gittikçe daha da güzelleşiyorsun!"`
`Shannon servis arabasını iterek salona girdi.`
`Herkes şimdilik rahatlamaya ve biraz siyah çayın tadını çıkarmaya karar verdi...`
`Harika bir aroma tüm salona yayılmaya başladı.`
`Bu görüntüye bakarak, Shannon içeri girmeden hemen öncesine kadar var olan gergin atmosferi tahmin etmek imkansızdı.`
`...Elbette, çayı servis eden Shannon muhtemelen bunun farkına bile varmamıştı.`
`......Kyrie herkesin yetişkin görünümüne gülüyormuş gibi bir el hareketi yaptı.`
`Rudolf, Kyrie'nin inisiyatif alıp aile konferansında konuşmasından hoşlanmamıştı.`
`...Bu onun önemsiz erkeklik gururuydu.`
`Muhtemelen karısının tavsiyesini dinleyen zayıf bir adam gibi görünmek istemiyordu.`
`Kyrie bunu anlıyor ve gereksiz bir şey söylememek için elinden geleni yapıyordu.`
`Dolayısıyla, sadece görünüşte iyi niyetli olan kardeşler çemberinden ayrıldı ve pencerenin yanında yavaşça çayını yudumlamaya devam etti.`
`"Oh, Rosa-san.`
` Siz kardeşlerin hep birlikte dostça tartıştığınızı sanıyordum...?"`
`"......Dalga geçiyorsun."`
`"Üzgünüm, yanlış anlamayın.`
` Sadece kocam beni biraz kızdırdı."`
`Görünüşe göre Rosa dostluk maskaralığını sürdürememişti.`
`...Buraya kirli ve kanlı bir şekilde kavga etmeye gelmişlerdi, her biri diğerinden mirası çalmaya çalışıyordu.`
`Muhtemelen bu aşamada komplo arkadaşıymış gibi davranmak istemiyordu.`
`......Ya da belki de bunun için hâlâ çok tecrübesizdi.`
`"...Dışarıda rüzgar şiddetlenmeye başlamış gibi görünüyor.`
` ...Bitkiler çok fazla sallanıyor."`
`"Tayfun muhtemelen oldukça yaklaştı.`
` ......Bu gece çok yağmur yağacak mı merak ediyorum."`
`"...............Maria-chan geçen yıldan bu yana gerçekten çok büyümüş."`
`".........Öyle mi görünüyor...?`
` Kendi kıyafetlerini bile hâlâ katlayamıyor."`
`"Evet, öyle.`
` Çünkü çok şefkatli bir annesi var.`
` Kalbi güzel bir kız olarak büyüyecek."`
`Rosa sessizliğe büründü.`
`{n}.........Belki de Kyrie'nin bununla ne kastettiğinden emin değildi...`
`"...Ben mi...?`
` .........Ben anne olmaya uygun değilim.`
` ...............Çocuklar ebeveynlerini seçemezler.`
` Zavallı kız..."`
`"Bu her iki taraf için de geçerli değil mi?`
` ......Bir ebeveyn de nasıl bir çocuk doğuracağını seçemez."`
`".............................."`
`Rosa alt dudağını ısırdı...`
`"Mesele kimin hatalı olduğu değil.`
` Sadece onunla birlikte yaşamaya ve o yavaş yavaş büyürken ona göz kulak olmaya yönelik bir zihniyete sahip olmanız gerekir."`
`"Rosa-san, her gününü Maria-chan ile geçirdiğin için muhtemelen kademeli değişimleri fark etmiyorsun.`
` Ama bir yıl sonra onunla yeniden bir araya gelen bizler, onun çok büyüdüğünü gerçekten anlıyoruz..."`
`"......Eğer bunu içtenlikle söylüyorsan, çok teşekkür ederim."`
`"O hâlde, izninizle.`
` Arzu ettiğiniz bir şey olursa, dilediğiniz zaman çağırabilirsiniz."`
`Shannon kibarca eğildi ve odadan çıktı.`
`Hideyoshi ve Rudolf başlarını çevirerek onun gidişini izledikten sonra,`
` ...odadaki atmosfer Shannon'un ziyaretinden hemen önceki haline dönmeye başladı.`
`".........Eğer Babam burada bulunamayacaksa, bu durum bazı konuların ele alınması için bir fırsat olacaktır.`
` Değil mi Rudolf?"`
`"Evet, doğru.`
` ...Bunca yolu sadece biraz tozlu çay içmek için gelmedik."`
`"......Pekala.`
` Neden konuşmak için çırpındığınız bu konuyu dinlemiyoruz?"`
`".........Amanın.`
` Bu insanlar kesinlikle azimli.`
` Gerçekten çabuk başladılar."`
`"Benim de katılmam gerekiyor.`
` ......Eğer kendimi göstermezsem, dört kardeş olduğumuzu çabucak unutuyorlar."`
`"...Bu senin için de zor olmalı.`
` ......Belki de kelimelerimi pek iyi seçemedim.`
` Özür dilerim."`
`"Hayır, önemli değil.`
` ...Özür dilemesi gereken kişi benim.`
` İkimiz de kızları olan anneleriz, bu yüzden bu tür konuşmaları daha sık yapmalıyız.`
` Ama her görüştüğümüzde garip şeyler hakkında konuşuyoruz..."`
`"......Bunun için malikanedeki bu atmosferi suçlayabilirsin.`
` Bu havayı soluduktan sonra herkes çok gerginleşiyor.`
` ......Rosa-san, bir kez olsun, aile konferansında olmadığımız bir zamanda seninle güzel, uzun bir fincan çay içmek istiyorum.`
` Ginza'da benim favorim olan harika bir kahve dükkanı var.`
` Lütfen en yakın zamanda seni davet etmeme izin ver."`
`"Teşekkürler, Kyrie-san.`
` Kulağa hoş geliyor..."`
`"Olamaz.`
` Gökyüzü birden karardı.`
` Sanki bu odadaki insanlar havayı daha da kötüleştirmiş gibi.`
` ......Gök gürlemeye başladı bile."`
`"Oh?`
` Yağmurun ilk işaretlerini mi görüyorum...?"`
`"...Heh?"`
`Salon penceresinin camında gerçekten de küçük yağmur damlaları vardı.`
`{n}...Görünüşe göre hava beklediklerinden daha hızlı kötüleşmişti.`
`......Tam o anda, Rosa'nın kafasının içinde sessiz şimşekler çaktı ve sevgili çocuğunun gül bahçesinde olduğunu hatırladı.`
`Normal bir kız hava kötüleşirse eve dönmeyi düşünürdü.`
`{n}......Ama Maria farklıydı.`
` Bazen inatçılık eder, yağmur da yağsa, hatta gökten mızraklar da düşse yerinden kıpırdamazdı.`
`......Bu doğru, ben...`
`......o çocuğa "{i:burada sonsuza dek böyle kal}" demedim mi...?`
`"Oh, ......oh olamaz...!`
` Maria...!!"`
`Bu küçük çığlık üzerine herkes dönüp Rosa'ya baktı.`
`"...Ne, ne oldu?"`
`"Özür dilerim, bir saniyeliğine dışarı çıkıyorum.`
` Hemen döneceğim!"`
`"......Noldu noldu? Onun nesi var..."`
`"Bir önemi var mı? Hemen dönecek.`
` ......Hadi başlayalım.`
` Ana konumuzla."`
`"İyi fikir.`
` Rosa olmadan da devam edebiliriz.`
` Elimizdeki konuya dönelim."`
`".................."`
`Rosa girişten gül bahçesine doğru fırladı.`
`Kapıyı açtığında, yüzüne çarpan rüzgâr esinti denemeyecek kadar şiddetliydi ve ona tayfunun düşündüğünden daha hızlı yaklaştığını söylüyordu.`
`Tıpkı Kyrie'nin söylediği gibi, küçük yağmur damlacıkları rüzgâra karışmıştı.`
` Ayrıca alçak bir gök gürültüsü de vardı.`
`......Her an yağmur yağmaya başlayabilirdi.`
`Rosa gül bahçesine doğru yöneldi.`
`{n}Kısa bir süre önce Maria'yı azarladığı yere doğru ilerledi.`
`...Neredeyse öğle yemeği vakti gelmişti.`
`Çocuklara öğle yemeği vaktinde malikaneye gelebilecekleri söylenmişti,`
` bu yüzden muhtemelen konukevinde çağrılmayı bekliyorlardı.`
`...Maria oraya gitmese bile, onu da yanımda malikaneye götürdüğümü düşünecekler ve fazla endişelenmeyeceklerdi.`
`......Ne de olsa annesiyle birlikteydi, bu yüzden endişelenecek bir şey olmamalıydı.`
`Ancak ben buradaydım ve kızımı dışarıda kötüleşen havada tek başına bırakmıştım...!`
`"Mariaaa!!`
` Burda mısın?!!`
` Buradaysan, cevap ver!!"`
`".........Uu."`
`Gerçekten de düşündüğüm gibiydi.`
`Onu azarladığım yerde, ...aynen önceki gibi kıpırdamadan duruyordu.`
`Elinde......satın alıp ona verdiğim, sonra da üzerine basıp ezdiğim şeker vardı.`
`Elinde tuttuğu o şekerle orada öylece dururken, şiddetli rüzgâr saçlarını savurarak ona işkence ediyordu...`
`"Özür dilerim, özür dilerim!!`
` Üzgünüm, Maria...!!`
` Anneni affet...!"`
`"...Uu.`
` Anne, tekrar hoş geldin...`
` ......Maria uzun zamandır annemin dönmesini bekliyordu.`
` ...Korkunç cadı beni yakaladı ama dayanabildim ve ağlamadan annemin geri dönmesini bekledim..."`
`"......Maria...`
` ......Anneni affet... Anneni affet......"`
`"Anne, bu senin suçun değil...`
` Sadece yine kötü bir cadı tarafından ele geçirildin......`
` Yani ben iyiyim.`
` Anne, seni seviyorum.`
` Seni seviyorum......"`
`"UuuuuuUUuuuUUUuughhh!!`
` Üzgünüm, üzgünüm...`
` ......Kötü cadıya yenildiği için......anneni...`
` .........lütfen affet............"`
`Rosa yüzünü Maria'nın küçük göğsüne gömdü, ağlıyor ve af diliyordu.`
`...Ve o gözyaşları daha önce sayısız kez olduğu gibi yine aşağıya süzüldü.`
`Eğer parlak güneş ikisinin üzerinde parıldıyor olsaydı,`
` tüm kaygıları buharlaşacak ve her şeye yeniden başlayabileceklerini hissedebileceklerdi.`
`...Ancak, ikisini çevreleyen şey gittikçe kötüleşen gökyüzüydü.`
`{n}Gök gürültüsüyle karışan şiddetli rüzgârlar üzüntü vericiydi.`
`Rosa, Maria'nın burnunu çekerken çıkardığı sesi fark etti.`
`{n}...Eğer uzun süre rüzgara maruz kalırsa, muhtemelen üşütecekti.`
`"......Hadi, Maria.`
` Çok yakında öğle yemeği hazır olacak.`
` Annenle malikaneye gel."`
`"Uu.`
` Gelmiyorum."`
`"Ne-...Neden...?"`
`Rosa, Maria'nın kendisini çoktan affettiğini düşünüyordu, bu yüzden reddedeceğini hiç düşünmemişti.`
`Ama Maria'nın yüzündeki ifade, annesine direnen bir çocuğunkine benzemiyordu.`
` ...Bu yüzden Rosa, Maria'nın hava daha da kötüleşirken neden gül bahçesinde anlamsızca durmak istediğini anlayamadı.`
`Maria bu soruya cevap verdi...`
`"{f:5:Beatrice}.`
` Çok yakında gelecek.`
` O yüzden bekliyorum."`
`".........Maria..."`
`Rosa bir an için söyleyecek kelime bulmakta zorlandı, sonra sessizliğe gömüldü.`
`...Az önce birbirleriyle barışmak için büyük çaba harcamışlardı.`
`{n}Kelimelerini dikkatle seçiyor, cadıyı tamamen reddetmeden Maria'nın kendisiyle malikaneye gelmesini sağlamaya çalışıyordu.`
`"......{f:5:Beatrice} mi...`
`geliyor?"`
`"Uu!"`
`"Demek öyle...`
` O zaman burada beklemek yerine neden malikanede beklemiyoruz?`
` Bu rüzgarda fazla kalırsan üşüteceksin..."`
`"O gelecek!`
` {f:5:Beatrice} gelecek!!!"`
`"Ve {f:5:Beatrice} geldiğinde, ona şeker vereceğim.`
` <Trick-or-treat> yapacağım!`
` Ona bir jack‐o'‐lantern marşmelov şekerlemesi vereceğim ve <Happy Halloween> diyeceğim!!!`
` Uu!!"`
`Maria "uu-uu" diye inleyerek çantasından bir şeker daha çıkardı.`
`Rosa şaşkındı, Maria yine zorluk çıkarmaya başlayınca ne yapacağını bilemedi...`
`Tam o sırada ani ve büyük bir gök gürültüsü duyuldu.`
`Bu muhtemelen...bir işaretti.`
` ......Bu adanın fırtına tarafından kapatıldığını, sağduyudan ve gerçeklikten koptuğunu gösteren bir işaret.`
`Bu nedenle, şu andan itibaren, tüm sağduyu şüphesiz anlamsız olacaktı.`
`Rüzgâr daha da kuvvetli esmeye başladı ve etrafa saçılan gül yapraklarından oluşan bir kar fırtınasının ortasında,`
` ......Rosa'nın bir an için bunun gerçek olduğuna inanamamasına neden olan bir figür belirdi.`
`...Bunun muhtemelen—hayır, kesinlikle—hayal ürünü olması gerekiyordu.`
`Çünkü bu figürün şekli tıpkı...............`
`"{f:5:Beatrice}!!"`
`Maria figüre doğru hızla koştu.`
`......Normalde Rosa, bir anda yabancı birinin yanına koşan kızını azarlardı.`
`...Ama Rosa bunu unutmuş, şok olmuş bir halde öylece dikilmekten başka bir şey yapamamıştı.`
`"......Epey zaman oldu.`
` Sağlığın yerinde mi?"`
`"Uu!`
` Maria gayet iyi!`
` Cadılar soğuk algınlığına yakalanmaz!`
` Uu!!"`
`"*cackle*cackle*!`
` Cadılar lanetlerle insanların üşütmesine neden olurlar, ama kendileri üşütse ne kadar aptalca olurdu.`
` Şu andan itibaren, soğuk algınlığı gibi bir hastalığa yakalanmamaya özen göstermelisin."`
`Bunu söylerken Maria'nın başını okşadı ve sinsice gülümsedi...`
`Rosa, Maria'yı mutlu bir şekilde şımartmakta olan kadının adını bilemezdi.`
` ...Ancak Maria ilk göründüğü anda ona seslenmişti.`
`Dolayısıyla, Rosa onunla hiç tanışmamış olmasına ve onun Rosa'ya adını söylememiş olmasına rağmen, Rosa onun adını öğrenebilmişti.`
`......Ancak bu ismin Rokkenjima'da ve Ushiromiya ailesinde özel bir anlamı vardı.`
`......Bu kadar aptalca bir şeyin olmasına imkan yok......!`
`"{f:5:Beatrice}!`
` <Happy Halloween>!`
` Bak, bunları aldım!`
` Beato'ya da vereceğim.`
` Uu!"`
`"Mm, <Happy Halloween>.`
` Hoh, bu benim için mi?`
` Araf'ın karanlığında kaybolmuş, cennete ya da cehenneme gidemeyen bir adama verilen tek ve biricik ışığın bile böyle bir şekere dönüştürülmesi gerçekten büyüleyici."`
`"......Şu anda, hem insanların dünyasından hem de insan olmayanların dünyasından koparılmış bu adada,`
` bundan daha uygun bir tatlı olamaz.`
` *cackle*cackle*...!"`
`".........Hm?`
` Maria, buna ne oldu?"`
`Cadı, Maria'nın tuttuğu şekeri fark etti.`
` ...Bu Rosa tarafından ezilmiş ve acınası bir şekil almış olan Maria'nın şekeriydi.`
`"......Uu.`
` Ezildi ve parçalandı.`
` ......Beato, sen normale döndürebilir misin...?"`
`Maria üzerine basanın annesi olduğunu bilinçli olarak söylemedi.`
`{n}Ancak cadı şekeri gördüğünde, bir nedenden dolayı Rosa'ya baktı ve sırıttı.`
`...Rosa'nın omurgasından aşağı bir ürperti yayıldı, bu bakışın onun her yanını adeta görebildiğini hissetti.`
`"Kolay olacak.`
` Şekeri ver."`
`"Uu!"`
`Maria şekeri neşeyle uzattı.`
`......Rosa olanları hayretler içinde izlemekten başka bir şey yapamadı.`
`{n}...Bu kişi şekerin acınası bir şekilde ayaklar altına alındığı gerçeğini Maria'yı tatmin edecek şekilde nasıl görmezden gelebiliyordu...?`
`Maria şekerin eskisi kadar iyi olacak şekilde düzeltebileceğine inanmış gibi görünüyordu.`
`...Gerçek bir "büyü" olmadan bunun yapılmasına imkan yoktu...!`
`"Şuna bir bak, oldukça kötü ezilmiş, değil mi?`
` ......Hadi, Maria.`
` Gözlerini kapat ve hatırlamaya çalış."`
`"Çünkü gerçekten o kadar harika bir şekerdi.`
` Anılarımızdaki şekerler her zaman dolgun ve yumuşacıktır.`
` Bu yüzden gözlerini kapatmalı ve hatırlamaya çalışmalısın.`
` Gerçekte nasıl bir şekerdi{p:0:♪}"`
`...Cadı, doğaçlama bir halk şarkısı söyler gibi söylediği bu tuhaf sözlerle birlikte şekeri havaya fırlattı.`
`Maria, cadının ona söylediği gibi gözlerini kapatmış ve hatırlamaya odaklanmıştı.`
`{n}...Ezilmiş şekerin gerçekte sahip olduğu şekli.`
`Dolayısıyla o sahneyi sadece Rosa gördü.`
`Havaya fırlatılan şeker......altın sarısı bir renge büründü—hayır,`
` bunlar altın kelebeklerdi.`
`Birkaç altın kelebeğe dönüşerek dağıldılar, ...ve cadının gökyüzüne doğru tuttuğu elinde toplanmaya başladılar.`
`Ve toplandıklarında, .........inanılmaz bir şekilde, .........şeker tıpkı satın alındığı zamanki gibi güzel orijinal formuna geri dönmüştü...`
`Bu sahneyi sadece Rosa ve cadı seyretmişti.`
`Gözlerinin önünde gerçekleşmekte olan olaya anlam veremeyen Rosa, ağzını kapatmayı unutarak, ağzı açık bir şekilde öylece kalakaldı...`
`"Artık gözlerini açabilirsin.`
` ...Al bunu.`
` Şekerin şimdi normale döndü."`
`"Uu!!`
` {f:5:Beatrice}, sen her zaman harikasın, *giggle*!!"`
`"................................."`
`Rosa'nın şok olmuş görüntüsü ile Maria'nın masum ve neşeli görüntüsü arasında çok büyük bir zıtlık vardı.`
`......Cadı buna mı gülüyordu?`
`{n}{f:5:Beatrice}'in yüzünde Maria'ya gösterdiğinden farklı bir gülümseme belirdi.`
`"......Yüzüm tanıdık geliyor mu?`
` Bu kadar dik dik bakmaya devam edersen, yüzümde bir delik açabilirsin."`
`"Heh, ......ah, ben, ben özür dilerim...!"`
`Bu sözler Rosa'nın zihninde bir şeyi çok net bir şekilde tetikledi.`
`......Rosa onun yüzünü biliyordu.`
`{n}......Cadının portresinden biliyordu.`
`Ama, hayır, ......bu gizemli kadın gerçekten......?!`
`"......Maria.`
` O şeker karşılığında bunu sana vereceğim."`
`"Uu...?`
` Mektup mu?"`
`Cadı cebinden Batı tarzı bir zarf çıkardı ve Maria'ya verdi.`
` Ancak Maria zarfı açmak istediğinde cadı onu durdurdu.`
`"Açmamalısın.`
` Yakında onu açacağın zaman gelecek, ancak o zamana kadar hiçbir koşul altında onu açmamalısın.`
` Ona iyi bak.`
` Bu seni Altın Diyar'a davet eden bir davetiye olacak."`
`"Altın Diyar!!`
` Sonunda beni oraya götüreceksin!!`
` *giggle*!`
` *giggle*!!"`
`"Güvenli bir yerde sakla.`
` Kimseye göstermemelisin."`
`"Uu!`
` Söz!`
` Cadılara verdiğim sözleri hep tutarım!"`
`"......Ve bu senin için."`
`"heh.........?`
` B-......Ben mi......?!"`
`Muhtemelen cadının onunla da konuşacağını tahmin etmemişti.`
`Rosa önüne uzatılan bu ikinci Batı tarzı zarfı karşısında şaşkına dönmüştü.`
`O Batı tarzı zarfı daha önce gördüğünü hatırlıyordu.`
`......Bunda bir yanlışlık olamazdı.`
` Bu, Kinzo'nun kendi eliyle yazarken kullandığı ve Ushiromiya armasını taşıyan özel zarfıydı.`
`Dahası, kırmızı balmumuyla mühürlenmişti,`
` ...ve üzerinde Reis'in Yüzüğü aracılığıyla bırakılmış gibi görünen bir damga vardı.`
`Başka bir deyişle, içinde ne yazdığına bakılmaksızın,`
` ...Maria'nın {f:5:Beatrice} dediği bu kadın,`
` mevcut Ushiromiya reisinin kişisel mektubundan sorumlu olacak kadar güvenilen biriydi...!`
`"Dört kardeşten herhangi biri olabilirdi.`
` Ancak, burada seninle karşılaşmış olmam muhtemelen Kinzo'nun ruleti tarafından seçilmiş olduğun anlamına geliyor."`
`"...Yani, bunu al.`
` Ve yemek masasındayken, tüm kardeşler bir araya geldiğinde içindekileri yüksek sesle oku."`
`".........Ne dedin......"`
`Rosa cadının yüzüyle kendisine uzatılan zarf arasında birkaç kez gözlerini gezdirdi.`
`Bugün aile konferansı vardı ve en büyük tartışma konusu miras sorunuydu.`
` ......Bu yüzden Eva ve Rudolf'la bir araya gelmiş,`
` ve Krauss'a bazı şartlar dayatarak ondan birkaç yüz milyon yenlik acil bir ödeme koparmaya çalışmayı planlamışlardı.`
`Sanki cadı tüm bunları görebiliyordu.`
`{n}......Ve tüm kardeşler bir araya geldiğinde, ....bize neyi duyurmayı planlıyor?`
`Ve Ushiromiya reisi dışında kimsenin kullanamayacağı kişisel bir zarfla...!`
`"......Maria,`
` hava gittikçe kötüleşiyor.`
` Konukevine dönün ve öğle yemeğini bekleyin."`
`".........O zaman Rosa, daha sonra tekrar görüşeceğiz.`
` O vakit kendimi tekrar tanıtmama izin ver.`
` ...*cackle*cackle*cackle*."`
`Cadı gülerek ona arkasını döndü.`
`{n}...Ve soğukkanlı bir şekilde malikaneye doğru yola koyuldu.`
`Maria enerjik bir şekilde cevap vererek onu uğurladı ve Rosa'yı olduğu yerde öylece bırakarak konukevine doğru koşmaya başladı.`
`......Sanki cadıyla buluşma konusundaki şansını diğer kuzenlerine anlatmak için bir saniye bile kaybetmek istemiyordu.`
`Nihayetinde Rosa, rüzgâr şiddetlendikçe gül bahçesinde tek başına kalakalmış,`
` ......olanların sadece bir rüya olması için dua etmekten başka bir şey yapamamıştı...`
`Cadı girişe girdiğinde, ......Genji oradaydı.`
`{n}Genji girişten yaklaşan bu "misafiri" saygı dolu bir selam vererek karşıladı...`
`"Biz de sizi bekliyorduk.`
` .........{f:5:Beatrice}-sama."`
`"...Uzun zaman oldu, Genji.`
` .........Hmph.`
` Yaşlanmışsın."`
`"......Ne kadar yaşlı olursa olsun, mobilya sadece mobilya gibi işini sonuna kadar yapacaktır."`
`".........Karısının seni nasıl kıskandığını hatırlıyorum.`
` ...Kinzo iyi mi?"`
`"Oldukça hayat dolu."`
`"......Hmph.`
` *cackle*cackle*cackle*cackle*!"`
`Cadının gülmesinin nedeni muhtemelen Kinzo'nun kişisel doktorunun ona çok fazla ömrünün kalmadığını söylemiş olduğunu bildiği içindi.`
`...Ancak, eğer biri gerçekten Kinzo'ya bakarsa,`
` kalan ömrünün gerçekten az olduğunu düşünmeyi son derece zorlaştıran enerjisi ve dinçliği nedeniyle ona "hayat dolu" denmesini doğal karşılayabilirdi.`
`...Cadı belki de buna gülmüştü.`
`"Öyleyse onu selamlayalım.`
` 30 yıl sonra birbirimize küfürler savurmak iyi gelecektir."`
`Cadı sırıtarak Genji'yi arkasında bırakıp yürümeye başladı.`
`{n}......Yürüyüşü, malikanenin içini iyi bilen bir aile üyesinin yürüyüşü gibiydi.`
`Genji sanki ona hizmet ediyormuş gibi onu takip etti.`
`Tam o anda, Kyrie salondan çıktı.`
`{n}...Muhtemelen makyajını falan düzeltmek gibi bir şey için dışarı çıkmıştı.`
`Ve Genji'nin cadıyı takip ettiğini gördüğünde, ifadesi değişmese de şaşırdı.`
`Kalan ömrü çok da fazla olmayan Kinzo'nun, mirasın kaderinin belirleneceği aile konferansı gününde bir misafiri vardı,`
` ...ve üstelik bu kişi Ushiromiya ailesiyle o kadar iyi tanışmaktaydı ki Genji onun peşinden gitmekteydi.`
`......Kyrie daha önce hiç karşılaşmadığı bu kişinin son derece önemli biri olduğunu hemen anladı.`
`Kyrie cadıyla göz göze geldi.`
`{n}......Fark etmemiş gibi davranmanın kabalık olacağını fark ederek cadıyı selamladı.`
`"............Tanıştığımıza memnun oldum."`
`"Rudolf'un ikinci karısı mı?"`
`"Evet, doğru.`
` Bu Rudolf-sama'nın şimdiki eşi olan Kyrie-sama."`
`Kyrie bu diyalogdan, bu kadının Ushiromiya ailesi içinde oldukça yüksek rütbeli bir misafir olduğunu anladı.`
`.........Ve bu seviyede bir misafir olduğu gerçeği,`
` ......arkadaki girişte asılı olan portrenin yüzüyle birleşince, ......Kyrie'nin gözleri bir anda fal taşı gibi açıldı...`
`"......Tanıştığıma memnun oldum.`
` Ben Kyrie.`
` Acaba bu ilk karşılaşmamız mı?`
` Eğer daha önce tanıştıysak, isminizi unuttuğum için bağışlayın."`
`"...Zaten belli belirsiz bir fikrin var, yine de nefesimi boşa harcamamı mı bekliyorsun?"`
`"..........................."`
`Kyrie ona samimi ve alçakgönüllü bir selam verdiğini düşünmüştü.`
`{n}Bu açık baskıcı yanıt karşısında ifadesi hafifçe donuklaştı.`
`......Hoşlanabileceği bir insan gibi görünmüyordu.`
`...Ama eğer Kyrie'nin hayal gücü yanılmıyorsa, ......bu "cadı" muhtemelen kocasının en çok ilgilendiği şeyle ilgili büyük bir role sahipti,`
` ve bu akşamki aile konferansını etkileme şansı çok yüksekti...`
`Bu yüzden karşılık vermeden, kadının sessizce merdivenlerden ikinci kata çıkışını ve Genji'nin de onu takip edişini izlemekle yetindi.`
`Biri arkasından omzuna dokunduğunda o kadar şaşırdı ki neredeyse nefesi kesilecekti.`
`Bu Natsuhi'ydi...`
`".........Kyrie-san,`
` böyle bir yerde neden öylece duruyorsun?`
` Kötü mü hissediyorsun...?"`
`"Ö-Özür dilerim.`
` ......Ben sadece cadının portresinden biraz etkilenmiştim."`
`"......Altın Cadı {f:5:Beatrice}, değil mi?`
` Ushiromiya ailesinin bugün sahip olduğu konuma gelmesi, onun sağladığı altınlar olmadan asla mümkün olamazdı—gibi bir şey...`
` ......Babama fazlasıyla uyan fantastik bir hikaye."`
`Natsuhi ondan her zamanki gibi bahsetti.`
`{n}...Bir cadı fikrinin aptalca olduğunu ve sonuçta Kinzo'nun saçmalıklarından başka bir şey olmadığını söyledi.`
`...Ancak, bir nedenden dolayı, bu artık Kyrie'ye doğru gelmiyordu.`
`Az önce Altın Cadı'nın girişten içeri girdiğini ve merdivenlerden yukarı çıktığını görmüştü.`
`Bu yüzden Natsuhi'nin seçtiği kelimeler neredeyse onun varlığını kabul etmeyi reddediyor,`
` ya da sanki onu var olmadığını düşünmeye yönlendiriyor gibiydi...`
`"...Özür dilerim.`
` Sanırım biraz başım ağrıyor.`
` ...Sanırım biraz dinleneceğim."`
`"Oh, öyle mi...?`
` Bende iyi bir baş ağrısı ilacı var.`
` Senin için hazırlamama izin ver..."`
`Kinzo'nun çalışma odasının önündeki koridor, o yeşil liköre özgü tatlı zehir kokusuyla doluydu...`
`Buna tamamen alışkın olan Genji yüzünü buruşturmadı.`
`{n}...Ve Altın Cadı da yüzünü buruşturmadı.`
`"......En son ne zaman bu odadan çıktı?"`
`"Birkaç yıl geçmiş olduğuna inanıyorum."`
`"............Beni kafesteki bir kuş yapmaya bu kadar mı niyetli?`
` ...Ne yazık.`
` ......Şimdi ise bu dileğin sahibi olan sen, kafesteki kuşsun.`
` ...Çalışma odasının hayaletisin, değil mi?`
` ......Bunu idrak edemeyecek kadar ne zavallı bir adam."`
`"......Kelimenin tam anlamıyla bir hayalete dönüşse bile, muhtemelen sizinle tekrar buluşabileceği güne kadar araştırmasına devam edecektir."`
`"Aşk mı, delilik mi, saplantı mı?`
` ...Sanırım yeterince geliştirilirlerse bunlar da büyüye dönüşecektir.`
` ......Seni üzgün büyücü."`
`Cadı çalışma odasının kapı tokmağını kavradı.`
`......Bunu yaptığında, etin yanmasına ve parçalanmasına benzer bir ses duyuldu.`
`...Bu, kapı kolunun cadının elini tam anlamıyla yakmasının sesiydi.`
`"......{f:5:Beatrice}-sama..."`
`"Bu da ne böyle?`
` .........Bir büyü koruması!`
` ...Şu aptal, böyle bir şeye bel bağlamadan idare edemiyor mu...?"`
`"...{f:5:Beatrice}-sama, bu kapının sizin için acı verici olduğunu duydum.`
` Açmamı ister misiniz...?"`
`"Hayır, ...sorun değil.`
` Eğer o kazanırsa, sonsuza değin kafesteki bir kuş olacağım.`
` ...Eğer kaybederse, geriye sadece alay konusu olan zavallı bir büyücünün aşktan delirmiş ve her şeyini kaybetmiş hayatı kalacak."`
`"......Zaten Kinzo ve ben bile oyun tahtasına yerleştirilmiş taşlardan başka bir şey değiliz.`
` ...Geriye kalan tek şey ruletin sonuçlarının kimin kazanıp kimin kaybedeceğine karar vermesi.`
` .........Rulet sonuçlanana kadar Kinzo ile yeniden bir araya gelmeme gerek yok."`
`Cadı, korkunç bir şekilde yanmış olmasına rağmen yavaş yavaş iyileşmeye başlayan eline baktı.`
`"......Ya da belki de bu korumayı buraya yerleştirmesinin nedeni budur.`
` .........Hmph.`
` ...Anlıyorum, sanırım bu bile kendi çapında onurlu bir davranış.`
` ......Şimdi her şey Kinzo'nun oyun tahtasının üzerinde."`
`"Bunu sevdim, Kinzo.`
` İzin ver seninle oyunumun tadını çıkarayım.`
` ......Bana aşık olan ve tüm hayatını çöpe atan yaşlı bir büyücünün son kumarının ve çöküşünün tadını çıkarmama izin ver...!!"`